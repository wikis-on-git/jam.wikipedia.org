{{Nesiseri aatikl}}
[[File:8marchrallydhaka (55).JPG|thumb|upright=1.2|[[Intanashinal Uman Die]] rali ina [[Daka, Bangladesh]], pah 8 Maach 2005, aaganaiz bai di Nashinal Uman Woka Chried Yuunian Senta]]

'''Feminizim''' a wah rienj a [[palitikal muuvment]], [[aidialaji]], ah [[suoshal muuvment]] we shier wah kaman guol: fi difain, extablish, ah achiiv [[feminizim ah ikualiti|iikual]] palitikal, ikanamik, poersnal, ah suoshal [[uman raits|raits fi uman]].<ref name="Hawkesworth">{{Cite book |author=Hawkesworth, M.E.|title=Globalization and Feminist Activism |year=2006|publisher=Rowman & Littlefield |pages=25–27 |isbn=9780742537835}}</ref><ref name="Beasley">{{Cite book |author=Beasley, Chris.|title=What is Feminism? |year=1999|publisher=Sage |location=New York |pages=3–11 |isbn=9780761963356}}</ref> Dis ingkluud fi siik fi extablish iikual apachuniti fi uman ina edikieshan ah implaiment. '''Feminis''' tipikali [[Advokesi|advokiet]] ar supuot di raits ah ikualiti a uman.<ref name ="hooks"> hooks, bell (2000). Feminism Is for Everybody: Passionate politics. Cambridge, Mass.: South End Press. ISBN 0-89608-629-1</ref>

[[Feminis muuvment]] eh-kiampien ah kantiniu fi kiampien fi uman raits, ingkluudn di rait fi [[Uman sofrij|vuot]], fi huol poblik afis, [[Rait fi wokk|fi wok]], fi ''h''oern fier [[wiejiz]] ar [[Iikual pie fi iikual wok|iikual pie]], fi [[Rait tu prapati|uon prapati]], [[Rait tu edikieshan|fi risiiv edikieshan]], fi ''h''enta kanchrak, fi ab iikual raits widin [[marid]], ah fi get [[matoerniti liiv]]. Feminis eh aalso wok fi promuot badili [[aatanami]] ah [[Suoshal intigrieshan|intgriti]], ah fi protek uman ah gial frah [[riep]], [[sexyual arasment]], ah [[domestik voilens]].<ref name="Echols">{{Cite book |last=Echols |first=Alice |authorlink=Alice Echols |title=Daring to Be Bad: Radical Feminism in America, 1967–1975 |year=1989 |publisher=University of Minnesota Press |location=Minneapolis |isbn=0-8166-1787-2}}</ref>

Feminis kiampien jinarali kansida fi bi wan a di mien fuos biyain mieja istarikal [[Suoshal chienj|sasayatal chienj]] fi uman raits, potikiula ina di Wes, we deh nieli-yunivoersali kredit fi don-achiiv uman sofrij, [[jenda nyuuchraliti ina Ingglish]], [[riprodoktiv raits]] fi uman (ingkluudn axes tu [[kanchraseptiv]] ah supuot fi di liigalizieshan a [[abaashan]]), ah di rait fi ''h''enta ina kanchrak ah [[propati|uon prapati]].<ref name="Messer-Davidow">{{Cite book |author=Messer-Davidow, Ellen |title=Disciplining Feminism: From Social Activism to Academic Discourse |year=2002 |publisher=Duke University Press |location=Durham, [[North Carolina|N.C.]] |isbn=0-8223-2843-7}}</ref> Alduo feminis advokesi eh-mienli ah stil fuokos pah uman raits, som feminis, ingkluudn [[bell hooks]], aagiu fi di ingkluujan a [[man libarieshan]] widin i''h''iem bikaa di mandem azwel get aam bai chradishanal [[jenda ruol]].<ref name="hooks"/>
[[Feminis tiori]], we eh-imoerj frah feminis muuvment, iem fi andastan di niecha a jenda inikualiti bai egzamin uman suoshal ruol ah laif expiirians; iweh-divelop tiori ina difrah-difrah disiplin so ikiah iebl rispan tu ishu laka di suoshal kanschrokshan a jenda.<ref name="Chodorow1989">{{Cite book |author=Chodorow, Nancy |title=Feminism and Psychoanalytic Theory |year=1989 |publisher=Yale University Press |location=New Haven, Conn. |isbn=978-0-300-05116-2}}</ref><ref name="gilligan1977">{{Cite journal |last=Gilligan |first=Carol |year=1977 |title='In a Different Voice: Women's Conceptions of Self and Morality'|journal=Harvard Educational Review|volume=47|issue=4 |pages=481–517|url=http://eric.ed.gov/ERICWebPortal/custom/portlets/recordDetails/detailmini.jsp?_nfpb=true&_&ERICExtSearch_SearchValue_0=EJ174986&ERICExtSearch_SearchType_0=no&accno=EJ174986 |oclc = |accessdate=8 June 2008 |postscript=<!--None-->}}</ref>

Som faam a feminizim eh-get kritsaiz fi tek akount a onggl wait, migl-klaas ah edikietid pospektiv. Dis kritisizim eh-liid tu di krieshan a etnikali spisifik ar soh [[Moltikolchralizim|moltikolchral]] faam a feminizim, ingkluudn [[blak feminizim]] ah [[Intasekshanaliti|intasekshanal feminizim]].<ref name=Weedon>Weedon, Chris (2002). "Key Issues in Postcolonial Feminism: A Western Perspective". Gender Forum (1)</ref>

== Refrans ==
<references/>

[[Category:Feminizim]]
