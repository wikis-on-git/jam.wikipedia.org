Di '''Iej a Diskovri''', alzwel nuo az di '''Iej a ''h''Expluorieshan''', wehna piiriad ina ischri we taat ina di 15t Senchri ahn kantiniu tu di 19t Senchri, juurin wen [[Yuurop|Yuuropian]] ahn Yuuropian disendant expluor di wol bai uoshan a-saach fi chriedn paadna ahn potikiula chried gudz. Di muos dizaya chriedn gudz wehna [[guol|guol]], [[silba|silba]] ahn paisdem. Westan Yuuropiandem yuuz di [[kompas|kompas]], nyuu [[sielin ship|sielin ship]] teknalaji, nyuu map, ahn ''h''advans ina aschranami fi siik vayobl chried ruut tu [[Ieja|Ieja]] fi valyuebl pais ush uda bi ankantes bai di Meditarienian powadem. Az for az shipin advans, di muos impuotant divelopment wehn di krieshan a di [[karak|karak]] ahn [[karavel|karavel]] dizaindem ina [[Puortigal|Potiugal]]. Demaya vesl ivalv frahn midiival Yuuropian dizain frahn di Naat Sii ahn buot di Kristian ahn Izlamik Meditarienian. Dema di fos ship wa kuda lef di relitivli plasid ahn kiaam [[Meditarienian Sii|Meditarienian]], [[Baltik Sii|Baltik]] ar [[Naat Sii|Naat Sii]] ahn siel sief-sief pahn di ''h''opin Atlantik.

[[Category:!Main category]]
[[Category:Ischri]]
[[Category:Iej a Diskovri]]
