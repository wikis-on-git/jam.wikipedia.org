{{Piipl
|imij             = [[File:George William Gordon.jpg|thumb|George William Gordon]]
|imij_saiz        = 
|imij_diskripshan = 
|baan             = c. 1820
|ded              = 23 Aktuoba 1865
|nashinaliti      = [[Jumiekan piipl|Jumiekan]]
|profeshan        = binizman, majischriet, palitishan
|muuvment         = friidom 
}}

'''Jaaj Wiliam Gaadn''' ar '''George William Gordon''' (1820 &ndash; 23 Aktuoba 1865)<ref>[http://jis.gov.jm/heroes/george-william-gordon/ "George William Gordon"], Jamaica Information Service.</ref> wena [[Jumieka]]n binizman, majischriet a palitishan uu wena wah liidn kritik a di palisi a di gobna a [[Jumieka]] [[Edwad Jan Ier|Edwad Ier]] (Edward Eyre). Pah Ier aada, ih weh-exikyuut afta di [[Morant Bie Ribelian]]. Gaadn exikyuushan eh-kriet big kas-kas ina [[Yunaitid Kindom|Britn]], ah sebral atemp eh-mek fi chaaj Ier wid moerda. Pah di sintiiniri a ih det, deh weh-prokliem Gaadn az wan a di [[Aada a Nashinal Iiro (Jumieka)|Nashinal Iiro a Jumieka]].

==Hoerli laif==
Gaadn wena di sekan a iet pitni baan tu wah [[Skatish piipl|Skatish]] plaanta, Juozif Gaadn (Joseph Gordon)<ref>[http://www.nlj.gov.jm/national-heroes/ "National Heroes"], The National Library of Jamaica. </ref> (1790?–1867) ah wah mulato sliev, An Rachre (Ann Rattray, 1792? – bifuo 1865).<ref>[http://georgewilliamgordon.com George William Gordon Website]</ref> Ih weh self-edikiet, ah don-tiich ihself fi riid, rait, ah du simpl akountin. Wen im a ten ier uol, Gaadn eh-lou fi go lib wid ih gadfaada, Jiemz Dieli (James Daly) a [[Blak Riva, Jumieka|Blak Riva]]. Widin wan ier, Gaadn taat wok ina Dieli bizniz. Gaadn ton biznizman ihself ah lanuona ina di parish a [[Sin Tamas-ina-di Iis|Sin Tamas-ina-di-Iis]] (St. Thomas-in-the-East).<ref>[http://www.jis.gov.jm/special_sections/Heroes/Heroes.htm#George/ "National Heroes"] Jis.gov.jm, accessed 2012-09-21.</ref> Ih siblindem a Mieri An Gaadn (Mary Ann Gordon, 1813?), Maagrit Gaadn (Margaret Gordon 1819?), Janet Izabela Gaadn (Janet Isabella Gordon, 1824?), Jan Gaadn (John Gordon, 1825?), Jien Gaadn (Jane Gordon, 1826?), An Gaadn (Ann Gordon, 1828?) ah Ralf Gaadn (Ralph Gordon, 1830).

==Palitikal kiarier ah det==
Az memba a di [[Ous a Asembli a Jumieka|Ous a Asembli]] Gaadn akwaya di repitieshan az kritik a di koluonial gobament, espeshal Gobna Eyre, ina di migl-1860z. Ih mentien karispandens wid soh Ingglish ivanjelikal kritik a koluonial palisi. Ih azwel eh-extablish ih uona Nietiv [[Baptis Choch]], we [[Paal Buogl]] ena diikan.<ref>[http://www.jnht.com/jamaica/fact_heroes.php/ "Jumiekan Nashinal Iiroz"] Jamaica National Heritage Trust, Jnht.com, accessed 2012-09-21.</ref> Anbinuons tu aal a dem deh taim de, ina Mie 1865 Gaadn eh-atemp fi poerchis wah ex-[[Kanfedaret Stiet a Amoerka|Kanfedaret]] skuuna kaa ih ena-plan fi feri aamz ah amiunishan frah di [[Yunaitid Stiet]] a Amoerka.<ref name=Hanford> Handford, Peter. [http://www.law.unimelb.edu.au/files/dmfile/32_3_2.pdf/ "Edward John Eyre and the Conflict of Laws"], ''Melbourne University Law Review'', 2008, piej 822 - 860, akses 2015 Julai 5.</ref>
 
Ina Aktuoba 1865, afta di Morant Bie Ribelian we eh-liid bai Buogl, deh eh-tek Gaadn frah [[Kinston, Jumieka|Kinston]], we mashalaa neh de ina fuos, gaa Morant Bie, we iweh de. Deh chrai im fi ai chriizn bai kuot maashal, widoutn juu pruoses a laa, sentens im tu det ah exikiyuut im pah 23 Aktuoba. Gaadn det ah di bruutaliti a Ier sopreshan a di rivuolt ton di afier ina ''cause célèbre'' ina Britn. [[Jan Stiuwat Mil]] (John Stuart Mill) ah adaels libaral ena-siik fi ab Ier (ah adawandem <ref>Spisifikali Koernel Abakrambi Nelson ah Leftenant Oerboert Bran (Colonel Abercrombie Nelson and Lieutenant Herbert Brand) (Hanford, page 841).</ref>) prasikiut, bot deh neba soksesful. Wen demde atemp fiel, deh bringop sivl prosiidin gens im.<ref>Kansoernin di sivl prosiidin, si ''Phillips v Eyre'' (1870) LR 6 QB 1</ref>

==Repitieshan ah legisi==
[[File:Jamaica 10 dollar.png|thumb|right|300px|Jaaj Gaadn pah di Jumiekan ten-dala nuot]]
Ina di aftamat a di lieba ribelian a 1938, Gaadn eh-kom fi bi rigyaad az wah priikoersa a Jumiekan [[nashinalizim]]. Dis eh-elp bai di plie ''Jaaj Wiliam Gaadn'' (George William Gordon) ba [[Raja Mies]] (Roger Mais), we eh-kompier Gaadn det tu di sakrifais a [[Jiizas Krais|Jiizas]]. Ina 1965, Gaadn ah Buogl eh-prokliem Nashinal Iiro ina soermani a [[Morant Bie, Jumieka|Morant Bie]]. Wen Jumieka [[Jumiekan koransi|desimalaiz ikoransi]] ina 1969, a fi Gaadn picha put pah di ten-dala nuot (nou ina wah kain).

Di [[Paaliment a Jumieka]] miit ina [[Gaadn Ous]], bil ina 1960 ah niem ina ih memri.<ref>[http://www.japarliament.gov.jm/index.php?option=com_content&view=article&id=6&Itemid=23/ "History of Jamaica's Legislature"], Japarliament.gov.jm akses 2012-09-21.</ref>

Jaaj Wiliam Gaadn niem menshan ina di sang "Inasent Blod" (Innocent Blood) azwel ina "Si dem a-kom" (See them a come) bai di [[rege]] ban [[Kolcha (ban)|Kolcha]] (Culture), ina di sang "Silva Tong Shuo" (Silver Tongue Show) bai [[Grongdieshan]] (Groundation), "Gi Tangx ah Priez" (Give Thanks and Praise) bai [[Rai Rieyan]] (Roy Rayon), ina "Pridikshan" (Prediction) ah "Baan Fi Ribel" (Born Fe Rebel) bai [[Stiil Pols]] (Steel Pulse), ah ina "Fiwi Jumiekan Nashinal Iiroz" (Our Jamaican National Heroes) bai [[Aris Andi]] (Horace Andy).

== Refrans ==
<references/>

{{Nashinal Iiro a Jumieka}}

[[Category:Jumiekan piipl]]
