{{Nesiseri aatikl}}
[[Image:RobertFuddBewusstsein17Jh.png|thumb|Riprizentieshan a kanschosnis frah di sebmtiint senchri]]

'''Kanchosnis''' a di stiet ar [[Kualiti (filasafi)|kualiti]] a awiernis, ar biin [[awier]]nis a extoernal abjek ar sinting widin wanself.<ref>[http://www.merriam-webster.com/dictionary/consciousness/ Consciousness] Merriam-Webster, axes 4 June 2012 </ref><ref name="van_Gulick2004">Robert van Gulick. 2004. ''Consciousness''. Stanford Encyclopedia of Philosophy [http://plato.stanford.edu/entries/consciousness/]</ref>  Idifain az: [[sentiens]], [[awiernis]], [[sobjektiviti]], di abiliti fi [[expiirians]] ar fi  [[fiil]]in, [[wiekfulnis]], fi ab a sens a [[self]]ud, ah di egzekiutiv kanchuol sistim a di [[main]].<ref name=Farthing1992Psychology>Farthing, G. ''The Psychology of Consciousness''. 1992. Prentice Hall ISBN 978-0-13-728668-3</ref> No mata di difikolti ina definishan, nof filasafi biliiv se deh ab wah braadli shier andalayin intuishan bout wa a kanchosnis .<ref>John Searle. 2005. ed. Honderich T. ''The Oxford companion to philosophy''. Consciousness. Oxford University Press. ISBN 978-0-19-926479-7</ref> Az Max Velmans ah Susan Schneider eh-rait ina ''The Blackwell Companion to Consciousness'': "Anything that we are aware of at a given moment forms part of our consciousness, making conscious experience at once the most familiar and most mysterious aspect of our lives."<ref>Susan Schneider and Max Velmans. 2008. Introduction. Editors, Max Velmans, Susan Schneider. ''The Blackwell Companion to Consciousness''. Wiley ISBN 978-0-470-75145-9</ref>

Westan [[filasafi]], sens di taim a [[Renei Deikaat|Deikaat]] ah [[Jan Lak|Lak]], schroggl fi kamprien di niecha a kanchosnis ah pindong di isenshal prapati. Ishu a kansoern ina di filasafi a kanchosnis ingkluud weda di kansep fondamentali koerent; weda kanchosnis kiah eba ''h''explien mekanistikali; weda nan-yuuman kanchosnis egzis ah ef a so ou ikiah bi rekanaiz; ou kanchosnis riliet tu [[languij]]; weda kanchosnis kiah andastan ina wie we no rikuaya a [[Dyuualizim (filasafi a main)|dyuualistik]] distingshan bitwiin mental ah fizikal stiet ar prapati; ah weda imaita eba pasibl fi kompyuutin mashiin laka [[kompyuuta]] ar [[ruobot]] fi bi kanchos, a tapik stodi ina di fiil a [[aatifishal intelijens]].

==Refrans==
<references />

[[Category:!Main category]]
