{{Nesiseri aatikl}}
[[File:Christus Ravenna Mosaic.jpg|300px|right|thumb|Jiizas a Nazaret]]

'''Jiizas a Nazaret''', binuon az '''Jiizas Krais''', a di senchral figa a [[Kristianiti]], an ina muos dinaminieshan nuon az di son a Gad an az Gad rezarek. Kristiyan luk pan im tu az di Mesaiya we di Uol Testiment taak bout; Judaizm rijek disya kliem ya. [[Izlam]] kansida Jiizas wan prafit, an nof ada rilijan rispek im ina som wie. Di mien suos a infamieshan bout Jiizas laif an tiichin dem a di fuo kananikal gaspl tu di istarikal Jiizas. Nof skala ina di fiil a ischri an biblical stodi biliiv se som paat a di Nyuu Testiment yuusful fi riikanschok im laif. Dem agrii se im a when wan Juu uu piipl nuo az wan tiicha an wan iila. Dem aksep tu se im when baptaiz bai John di Baptis, an get kruusifai ina Jeruusalem pan di aada dem a di Ruoman Priifek a Judiya, Pontius Pilate, pan di chaaj a sedishan gens di Ruoman empaiya. Ada fram demya kankluujan, baibl stodi stil no sekl pan di kronalaji, di senchral mesij a im tiichin dem, im suoshal klaas, kolchral envaironment, an im rilijos orientieshan. Kristiyan muosli biliiv se Jiizas a di “Son a Gad” (jenarali se im a Gad di son, di sekan smadi ina di chriniti), uu kom fi gi salvieshan wid Gad chuu im det fi di sin a evribadi. Ada kristiyan biliif inkluud di vorjin bort a Jiizas, di pofaamans a mirakl, im raiz op ina evn, an wan fyuucha sekan komin. Alduo di dakchrin a di chriniti waidsped ina kristiyaniti wan mainariti stil no biliiv ina i. Ina Izlam, Jiizas stil kansida az wan a Gad impuotant prafit dem, di kyariya a skripcha, an smadi uu wok mirakl. Dem kaal Jiizas di mesaiya tu, bot Izlam no tiich se im when divain. Izlam tiich se im gaa evn badili, raada dan di chradishanal kristiyan biliif ina did et an rezarekshan a Jiizas.

[[Category:Rilijos Figa]]
[[Category:Kristianiti| ]]
[[Category:Baibl]]
