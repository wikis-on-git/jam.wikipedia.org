{{Nesiseri aatikl}}
Di taat a di '''[[Yuurop|Yuropiyan]] kalanaizieshan a di [[Morkaz|Amoerkaz]]''' tipikali diet tu 1492, alduo akliis wan ''h''oerlia kalanaizieshan efoert ehn kom bifuo. Di fos Yuropiyan nuo fi kech a di Amoerkaz wehna di Vaikin (Naas) juurin di 11t senchri, uu ekstablish nof-nof kaloni a Griinlan ahn wan seklment wa no laas lang a L'Anse aux Meadows (51Â°N) ina di ieria di Naasdem kaal Vinlan, tide die Nyuufonlan ahn tu di sout. Seklment a Griinlan sovaiv fi sebral senchri, juurin wa taim di Griinlan Naas ahn di Inuit piipldem muosli astail dehn wan aneda. Bi di ''h''en a di 15t senchri, di Naas Griinlan seklmentdem don kalaps.

Ina 1492, wahn Panish expidishan ed bai [[Christopher Columbus|Kristifa Kolombos]] siel tu di Amoerkaz ahn inchojuus di Nyuu Wol tu di Westan wol a di taim; afta dis, Yuropiyan kangkwes, explorieshan, ahn kalanaizieshan suun fala ahn expan. Dis fos okor langx di Kiaribiyan kuos a di ailant a [[Ispaniuola|Ispaniola]], [[Puoto Riiko|Puoto Riko]] ahn [[Kyuuba]], ahn sens di ''h''oerli 16t senchri, exten ina di ''h''intiiria a buot [[Naat Amerika|Naat]] ahn [[Sout Amerika|Sout Amoerka]]. Ina 1497, John Cabot siel frahn di naat, ahn lan pahn di Naat Amoerkan kuos, ahn wan ier lieta, Kolombos tod vaayj riich di Sout Amoerkan kuos. Ivenchali, di huol a di Westan Emisfier uda kom anda di kanchruol a di Yuropiyan nieshandem, so kaaz profoun chienj tu i lanskiep, papiulieshan, ahn plant ahn ''h''animal laif. Ina di 19t senchri wan uoba 50 milian piipl lef Yuurop fi di Amoerkaz. Di puos-1492 ''h''era nuo az di piriad a di Kolombian Exchienj.

[[Category:Ischri]]
