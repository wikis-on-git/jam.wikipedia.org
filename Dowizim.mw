{{Nesiseri aatikl}}
[[File:青羊宫法事.jpg|300px|right|thumb|Dowis rait a di ''Qingyanggong'' (Griin Guot Templ) ina [[Chengduu, Chaina|Chengduu]], Chaina]]
[[File:Birth of Laozi.PNG|thumb|300px|Boert a [[Laozii]], pientin a Griin Guot Templ ina Chengduu, Chaina.]]

'''Dowizim''' (azwel kaal '''Towizim''') a rilijos ar filasafikal chradishan a [[Chaina|Chaini]] arijin we emfasaiz libm ina aamani wid di ''[[Dou]]'' (aalso ruomanaiz az ''Tou''). Di toerm ''Dou'' miin "wie", "paas", ar "prinsipl", ah ikiah fain azwel ina Chaini filasafi ah rilijan outsaida Dowizim. Ina Dowizim, ousomeba, ''Dow'' dinuot sinting we a buot di suos a, ah di fuos baka, ebriting we egzis. Alduo di Dou iself no si az  indipendant diviniti, muo kompier wid di [[Budizim|Budis]] kansep a [[daama]] ah [[kaama]], Dowizim nondiles a [[Palityizim|Palityistik]] rilijan we kantien moltityuud a gad.

[[Laozii]] chradishanali rigyaad az di founda Dowizim ah ih kluosli asuosiet ina dis kantex wid "arijinal" ar "praimaadial" Dowizim.<ref name="Robinet 1997>Robinet, Isabelle. ''Taoism: Growth of a Religion'', Stanford: Stanford University Press, 1997 [original French 1992]. ISBN 0-8047-2839-9, p. 63</ref> Weda ih akchuali eh-egzis dispyuut;<ref name="Robinet 1997, p. 25">Robinet 1997, p. 25</ref><ref>Kirkland, Russel. ''Taoism: The Enduring Tradition'' (Routledge, 2004). ISBN 0-415-26322-0. p. 62</ref> ousomeba, di wok achribiut tu im – di [[Dou Dii Jing|''Dou Dii Jing'']] – diet tu di liete 4t senchri BKE.<ref>Kirkland 2004, p. 61</ref>

Dowizim jraa ikazmalajikal foundieshan frah di [[Skuul a Nachralis]] (ina di faam a imien eliment – [[yin ah yang]] ah di [[Faib Fiez]]), we divelop juurin di [[Waarin Stiet|Waarin Stiet piiriad]] (4t tu 3d senchri BKE).<ref name="Robinet 1997, p. 6">Robinet 1997, p. 6</ref>

==Refrans==
<references />

[[Category:!Main category]]
[[Category:Rilijan]]
