[[Chaina|Chaini]] sivilaizieshan taat ina difrent difrent siti-stiet lansaid di Yelo Riva (Chainiiz: 黃河; pinyin: Huáng Hé) Vali in di Niolitik iira. Di ischri we rait-dong taat wid di Shang Dainasti (ca. 1550BCE - ca. 1046 BCE). Di arijin a Chani kolcha, lichicha an filaifi, divelop ina di Zhou Daninasti we fala di Shang. Dis a wehn di langgis dainasti ina Chaini ischri. 

Di fyuudal Zhou Dainasti ivenchali brok we ina sepret siti-stiet, ina wahn piiriad we niem di Waarin Stiet piiriad. Ina 221 BCE, [[Qin Shi Huang]] yunait di difrent difrent waarin kindom dem an mek di fos Chani empaiya. Di dainasti dem we kom afta divelop byuurokratik sistim fi mek di Empara a Chaina fi kyahn direkli chanchuol di big terichri dem. 

Kolchral an palitikal influens frahn nof paat a Iezha, we kom bout chuu imigrieshan, expanshan an asimilieshan, elp fi kriet di madorn Chani kolcha an stiet.

[[Category:!Main category]]
[[Category:Ischri]]
[[Category:Ischri a Chaina]]
