[[Image:African language families en.svg|thumb|right|300px|Languijdem a Afrika; bluu-hAfro-hIejiatik, yela-Nailo-Sa'aaran, red-Naija-Kanggo A, arinj-Naija-Kanggo B (Bantu), griin-Koi-San, vayalit-Aaschroniijan]]

Piipl taak bout tuu touzn languij ina [[Afrika|''h''Afrika]]. Di languijdem muosli bilang ina faib mieja languij fambili : [[Naija-Kanggo Languij|Naija-Kanggo]], [[Afro-Iejiatik Languij|hAfro-''h''Iejiatik]], [[Koi-San Languij|Koi-San]], [[Nailo-Sa'aaran Languij|Nailo-Sa'aaran]], ah [[Aschroniijan|''h''Aschroniijan]].

Naija-Kanggo languij taak ina muos a [[Sob-Sa'aaran Afrika]], ah a praps wan a di muos daivoers languij fambili ina di wol. Di fambili ''h''ingkluud tuu mieja branch: Naija-Kanggo A ah Naija Kanggo B, we nuo az [[Bantu]] tu. Di faama taak pah di Wes Afrikan kuos, ah [[Jumiekan Kryuol|Jumiekan]] akchuali get nof a igrama ah ab wah fier amount a wod frah demaya languij. Wan egzampl a "niam", frah Twi ''eniam'', ar Wolof ''nyam''. Bantu taak ina di res a sob-Sa'aaran Afrika, ah ingkluud uoliip a repiutebl Afrikan languij, laka [[Suayili]], [[Kikonggo]], ah [[Zuulu]]. Alduo deh no ab az griet a ''h''impak pah Jumiekan az Naija-Kanggo A languij, soh fyuu wod we yuuz bai Konggo piipl uu chried wid di Yuropiandem ina Jumiekan languij, laka di wod "kombolo" frah Kikonggo ''kombula''.

Ina naat ah naatwes Afrika, ''h''Afro-''h''Iejiatik languijdem taak aaluoba. Deh ingkluud Arabik, [[Iityuopia]]n, di Boerba languijdem, Hausa, ah Somali.
 
Di Koisan languij taak ina soutwes Afrika, ina di riijan a di [[Kala'aari Dezat]]. Deh bes nuo fi di yuus a klik kansanant az fuoniim, we rait wid leta laka ǃ ah ǂ.

A Nailo-Sa'aaran languij taak ina nof paat a Naat Afrika, muosli rong di opa paat a di [[Nail]] ah Chari Riba.

Aschroniijan languij taak pah di ailan a [[Madagiaska]].

[[Indo-Yuropiyan languij]]dem, we kyaa gaa ''h''Afrika juurin di koluonial piiriad, laka [[Ingglish|''h''Ingglish]], [[French]], [[Puotigiis]], ah [[Panish]], yuuz az linggua frangka. Aalso, [[Afrikaans]], we taak ina [[Sout Afrika]], a waneda Yuropiyan languij ina ''h''Afrika.

[[Category:Afrika]]
[[Category:Languij a hAfrika]]
[[Category:Languij]]
