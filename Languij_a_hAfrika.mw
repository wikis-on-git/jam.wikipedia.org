[[Image:African language families en.svg|thumb|right|300px|Languijdem a Afrika; bluu-hAfro-hIejiatik, yela-Nailo-Sa'aaran, red-Naija-Kanggo A, arinj-Naija-Kanggo B (Bantu), griin-Koi-San, vayalit-Aaschroniijan]]

Piipl taak bout tuu touzn languij ina [[Afrika|''h''Afrika]]. Di languijdem muosli bilang ina faib mieja languij fambili : [[Naija-Kanggo Languij|Naija-Kanggo]], [[Afro-Iejiatik Languij|hAfro-''h''Iejiatik]], [[Koi-San Languij|Koi-San]], [[Nailo-Sa'aaran Languij|Nailo-Sa'aaran]], ah [[Aschroniijan|''h''Aschroniijan]].

Naija-Kanggo languij taak ina muos a [[Sob-Sa'aaran Afrika|Sob-Sa'aaran Afrika]], ah a praps wan a di muos daivoers languij fambili ina di wol. Di fambili ''h''ingkluud tuu mieja branch: Naija-Kanggo A ah Naija Kanggo B, we nuo az [[Bantu|Bantu]] tu. Di faama taak pah di Wes Afrikan kuos, ah [[Jumiekan Kryuol|Jumiekan]] akchuali get nof a igrama ah ab wah fier amount a wod frah demaya languij. Wan egzampl a "niam", frah Twi ''eniam'', ar Wolof ''nyam''. Bantu taak ina di res a sob-Sa'aaran Afrika, ah ingkluud uoliip a repiutebl Afrikan languij, laka [[Suayili|Suayili]], [[Kikonggo|Kikonggo]], ah [[Zuulu|Zuulu]]. Alduo deh no ab az griet a ''h''impak pah Jumiekan az Naija-Kanggo A languij, soh fyuu wod we yuuz bai Konggo piipl uu chried wid di Yuropiandem ina Jumiekan languij, laka di wod "kombolo" frah Kikonggo ''kombula''.

Ina naat ah naatwes Afrika, ''h''Afro-''h''Iejiatik languijdem taak aaluoba. Deh ingkluud Arabik, [[Iityuopia|Iityuopian]], di Boerba languijdem, Hausa, ah Somali.
 
Di Koisan languij taak ina soutwes Afrika, ina di riijan a di [[Kala'aari Dezat|Kala'aari Dezat]]. Deh bes nuo fi di yuus a klik kansanant az fuoniim, we rait wid leta laka ǃ ah ǂ.

A Nailo-Sa'aaran languij taak ina nof paat a Naat Afrika, muosli rong di opa paat a di [[Nail|Nail]] ah Chari Riba.

Aschroniijan languij taak pah di ailan a [[Madagiaska|Madagiaska]].

[[Indo-Yuropiyan languij|Indo-Yuropiyan languijdem]], we kyaa gaa ''h''Afrika juurin di koluonial piiriad, laka [[Ingglish|''h''Ingglish]], [[French|French]], [[Puotigiis|Puotigiis]], ah [[Panish|Panish]], yuuz az linggua frangka. Aalso, [[Afrikaans|Afrikaans]], we taak ina [[Sout Afrika|Sout Afrika]], a waneda Yuropiyan languij ina ''h''Afrika.

[[Category:Afrika]]
[[Category:Languij a hAfrika]]
[[Category:Langwijdem]]

[[af:Afrikatale]]
[[ar:اللغات في أفريقيا]]
[[ast:Llingües africanes]]
[[bg:Африкански езици]]
[[bn:আফ্রিকার ভাষা]]
[[ca:Llengües d'Àfrica]]
[[cy:Ieithoedd Affrica]]
[[de:Afrikanische Sprachen]]
[[en:Languages of Africa]]
[[eo:Lingvoj de Afriko]]
[[es:Lenguas de África]]
[[fa:زبان‌های آفریقایی]]
[[fr:Langues africaines]]
[[fy:Afrikaanske talen]]
[[hi:अफ़्रीका की भाषाएं]]
[[it:Lingue africane]]
[[kg:Bandinga ya Afrika]]
[[nl:Afrikaanse talen]]
[[nn:Språk i Afrika]]
[[no:Språk i Afrika]]
[[oc:Lengas africanas]]
[[pl:Języki afrykańskie]]
[[pt:Línguas africanas]]
[[ru:Языки Африки]]
[[simple:Languages of Africa]]
[[sr:Афрички језици]]
[[sv:Språk i Afrika]]
[[ta:ஆப்பிரிக்க மொழிகள்]]
[[uk:Африканські мови]]
[[ur:افریقی زبانیں]]
[[vec:Lengoe africane]]
[[xh:Iilwimi zaseAfrika]]
[[zh:非洲语言]]
