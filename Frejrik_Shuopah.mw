[[File:Image-Frederic Chopin photo downsampled.jpeg|300px|right|thumb|Frédéric Chopin]]

'''Frédéric Chopin''', nuo az Frejrik Shuopahn, 1 Maach 1810 – 17 Aktuoba 1849, wehna kompuoza ahn vorchuoso pianis a di Yuuropiian Ruomantik piiriad. Ihn wel rigiaad az di grietis [[Puolan|Puolish]] kompuoza, ahn wan a fi myuuzik grietis tuon puohit.

Shuopahn baan ina di vilij a Żelazowa Wola, ina di Dochi a Waarsaa, tu ihn Puolish mada ahn French-expiechriet faada, ahn ina ihn ''h''orli laif ihn rigiaad az chail-pradiji pianis. Ina Novemba 1830, a ''h''iej twenti, ihn go a farin; afta di sopreshan a di Puolish Novemba Opraizn a 1830–1831, ihn ton wan a di nof expiechriet a di Puolish "Griet Emigrieshan."

A Paris, Shuopahn mek a komfotobl libn az kompuoza ahn piano tiicha, siem taim im a-gi wan-ahn-tuu poblik pofaamans. Duo im a ''h''aadent Puolish piechriat, ina [[Frans|Frans]] ihn yuuz di French vorjan a ihn niemdem ahn ''h''ivenchual, fi avaid afi rilai pahn ''h''Impiirial [[Rosha]]n dakiument, ton French sitizn. Afta bad-lok ruomantik invalvment wid sohn Puolish uman, frahn 1837 tu 1847 ihn de ina wan piis a torbiulent rilieshanship wid di French raita Jaaj San (Aurore Dudevant). Aalzwie ina friel elt, ihn ded a [[Paris]] ina 1849, a di iej a torti-nain, frahn kranik pulmaneri tiubakulosis.

Shuopahn ''h''extant kompozishandem rait praimari fi di piano az suolo inschrument. Duo dehn  teknikal dimaandn, ihn stail emfasaiz nuans ahn ''h''expresiv dep. Shuopahn ''h''invent myuuzikal faam laka di balaad ahn ihn ehn rispans fi miejo ''h''inovieshan ina faamdem laka piano sonaata, waals, naktorn, etyuud, impramtyuu ahn priilyuud. Ihn wokdem a foundieshan ahn maastapiis a Ruomantisizam ina 19t-sentri klasikal myuuzik.

[[Category:Piipl]]
[[Category:Myuuzishan]]
