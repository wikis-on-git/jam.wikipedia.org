{{Nesiseri aatikl}}
{{Piipl
|imij             = Image-Frederic Chopin photo downsampled.jpeg
|imij_saiz        = 190px
|imij_diskripshan = 
|baan             = 1 Maach 1810
|ded              = 17 Aktuoba 1849
|nashinaliti      = Puolish
|profeshan        = myuuzishan
|muuvment         = 
}}

'''Frejrik Shuopah''' adawaiz nuo az '''Frédéric Chopin''', 1 Maach 1810 – 17 Aktuoba 1849, wena kompuoza ah voerchuoso pianis a di Yuropiian Ruomantik piiriad. Ih wel rigyaad az di grietis [[Puolan|Puolish]] kompuoza, ah wan a di grietis tuon puoyt ina myuuzik.

Shuopah baan ina di vilij a Żelazowa Wola, ina di Dochi a Waarsaa, tu ih Puolish mada ah French-expiechriet faada, ah ina ih hoerli laif ih rigyaad az chail-pradiji pianis. Ina Novemba 1830, a ''h''iej tuenti, ih go a farin; afta di sopreshan a di Puolish Novemba Opraizn a 1830–1831, ih ton wan a di nof expiechriet a di Puolish "Griet Emigrieshan."

A Paris, Shuopah mek a komfatebl libm az kompuoza ah piano tiicha, siem taim im a-gi wan-ah-tuu poblik pofaamans. Duo im a ''h''aadent Puolish piechriat, ina [[Frans]] ih yuuz di French voerjan a ih niemdem ah ''h''ivenchual, fi avaid afi rilai pah ''h''Impiirial [[Rosha]]n dakiument, ton French sitizn. Afta bad-lokid ruomantik invalvment wid sohn Puolish uman, frah 1837 tu 1847 ih de ina wan piis a torbiulent rilieshanship wid di French raita [[Jaaj San]] (Aurore Dudevant). Aazwie ina friel elt, ih ded a [[Paris]] ina 1849, a di iej a toti-nain, frah kranik pulmaneri [[tiubakulosis]].

Shuopah ''h''extant kompozishandem rait praimeri fi di piano az suolo inschrument. Duo deh teknikali dimaandin, ih stail emfasaiz nuans ah ''h''expresiv dep. Shuopah ''h''invent myuuzikal faam laka di balaad ah ih weh rispans fi mieja ''h''inovieshan ina faam laka piano sonaata, waals, naktoern, etyuud, impramtyuu ah priilyuud. Ih wokdem a fongdieshan ah maastapiis a [[Ruomantisizim]] ina 19t-senchri klasikal myuuzik.

{{Commons|Frederic Chopin|Frejrik Shuopah}}
[[Category:Piipl]]
[[Category:Myuuzishan]]
[[Category:Myuuzishan]]
