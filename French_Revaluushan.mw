{{Nesiseri aatikl}}
[[File:Prise de la Bastille.jpg||300px|right|thumb|Di asaalt pahn di Bastiil]]
'''Di French Revaluushan''' (French: Révolution française; 1789–1799) wehna piriad a radikal suoshal ahn palitikal opiival ina French ahn Yuropiyan ischri. Di absaluut manaki wa behna ruul [[Frans]] fi senchri kalaps ina chrii ier. French sasayati go chuu ''h''epik chransfamieshan az fyuudal, aristakratik ahn rilijos pribilij ivapariet anda sostien asaalt frahn sohn libaral palitikal gruup ahn di massiv outa chriit. Aul aidie bout airaki ahn chradishan sokom tu nyuu Inlaitnment prinsipl a sitiznship ahn inielienobl raits.

Di French Revaluushan taat ina 1789 wid di kanvokieshan a di ''h''Estiet-Jinaral ina Mie. Di fos ier a di Revaluushan witnis som a di membadem a di Toerd Estiet a prokliem di Tenis Kuot Uot ina Juun, di asaalt pahn di Bastiil ina Julai, di pachiz a di Diklarieshan a di Raits a Man ahn di Sitizn ina Aagos, ahn a ''h''epik maach pahn Voersai wa fuos di raayal kuot bak a [[Paris]] ina Aktuoba. Di nex fyuu ier ehn daminiet bai tenshan bitwiin difrahn-difrahn libaral asembli ahn di kansoervativ manaki out fi blak eni mieja rifaam. A ripoblik ehn prokliem ina Septemba 1792 ahn King Louis XVI get exikyuut di nex ier. Extoernal chret alzwel plie a daminant ruol ina di divelopment a di Revaluushan. Di French Revaluushaneri Wardem taat ina 1792 ahn ''h''oltimetli fiicha spektakiula French vikchri dat fasilitiet di kangkwes a di ''h''Italian peninsiula, di Luo Konchridem ahn muos terichri wes a di Rain — achiivment wa behn difai priivos French govanmentdem fi senchri. Intoernali, papiula sentiment radikalaiz di Revaluushan signifikantli, ahn kolminiet ina di raiz a Maximilien Robespierre ahn di Jakobindem ahn voerchual diktietaship bai di Kamiti a Poblik Siefiti juurin di Rien a Tera frahn 1793 tel 1794 ina wa taim bitwiin 16,000 ahn 40,000 piipl get kil. Afta di faal a di Jakobindem ahn di exikyuushan a Robespierre, di Dairekchri asyuum kanchruol a di French stiet ina 1795 ahn uol powa tel 1799, wen iget riplies bai di Kansiulet ahn [[Napoleon I of France|Napuolian Buonapaat]].

Di madan era anfoul ina di sheda a di French Revaluushan. Di gruot a ripoblik ahn libaral dimakrasidem, di pred a sekiularizam, di divelopment a madan aidialaji ahn di ''h''invenshan a tuotal waar aal maak dehn baanin juurin di Revaluushan. Sobsikwent ivent wa kiahn chries bak tu di Revaluushan inkluud di [[Napuolian Waar Dem|Napuolianik Waardem]], tuu siparet ristuorieshan a di manaki ahn tuu adishanal revaluushan az madan Frans tek shiep. Ina di falarin senchri, Frans uda govan a wan paint ar aneda az ripoblik, kanstityuushanal manaki ahn tuu difrahn empaya (di Fos ahn di Sekan).

[[Category:Ischri a Frans]]
