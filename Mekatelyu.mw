{{Langwij|
| niem      = Mekatelyu
| konchri   = Kasta Riika
| kantinent = Soenchral Amoerka
| fambili   = Westan Atlantik Ingglish Kryuol
| ofishal   = Nuo
| iso1      =
| iso2      =
| iso3      =
| map       = [[File: Mapa_CR_Provincias.svg|230px|Limon Pravins pah di iis kuos shuo ina brong]]
}}
'''Mekatelyu''' adawaiz nuo az '''Limoniiz Kryuol'''' ar '''Limon Kryuol Ingglish''', a wah dayalek a [[Jumiekan Kryuol]] we spiik ina Limon Pravins pah di Kiaribiyan Sii kuos a [[Kasta Riika]]. Limon Kuostal Kryuol simila tu adaels varayati laka Kolon Kryuol, Miskiito Kuostal Kryuol, Biliizian Kryuol, ah San Anjres ah Providensia Kryuol. Di nomba a spiika de biluo 100,000.<ref>https://www.ethnologue.com/country/CR</ref> Limon Kuostal Kryuol no ab no stietos az ofishal languij. Isimila tu Jumiekan Kryuol ah siem wie baara nof wod frah [[Ingglish]].

Jumiekan Kryuol eh-inchajuus tu Limon bai soh Jumiekan maigrant woka uu araiv de fi wok pah di kanschokshan a di Atlantik rielwe, pah banaana plantieshan ah pah di Pasifik rielwe.

Di niem Mekatelyu a chranzlitarieshan a di friez "mek a tel yu", ar ina tandad Ingglish "let me tell you". Lingguis a di Universidad Nacional (a Kasta Riika) kansida se a no Ingglish. Pah dieda an, lingguis frah di Universidad de Costa Rica kansida se a Ingglish.

== Refrans ==
<references/>

[[Category:Languij]]
[[Category:Jumiekan Kryuol]]
