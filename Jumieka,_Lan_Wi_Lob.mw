'''Jumieka, Lan Wi Lob''' a di taikl a di nashinal antem a [[Jumieka]]. Irait ina 1962 in taim fi Jumieka Independans frahn  [[Britn]] wid lirix bai Hugh Sherlock, miuuzik bai Robert Lightbourne ahn arienj bai Mapletoft Poulle ahn ihn waif.

Ina Septemba 1961, dem anongs se di kampetishan fi di wodem a di Nashinal Antem uda joj fos. Di soksesful krips uda den poblish ana kantes fi di miuuzik fala. Nieli wan onjrid enchri fi di wodem sen iin.

Jaint Komitii a Paaliment rispans fi mek di fainal silekshan. Di membadem kudn grii bitwiin tuu pasibl chais tel Torzde Julai 19, 1962 wen di laaj majariti a di Ous, afta nof ranglin, apruuv di vorjan dehn wehn yie bifuo ina di labi az suutobl.

: ''h''Itornal Faada, bles wi lan,
: Giaad wi wid Dai maiti an,
: Kip wi frii frahn ''h''iivl powa,
: Bi wi lait chruu kountles howa.
: Tu wi Liidaz, Griet Difenda,
: Grant chuu wizdam fram abov.
: Jostis, Chuut fi wi fieba,
: Jumieka, lan wi lob.
: Jumieka, Jumieka, Jumieka, lan wi lob.

: Laan wi chuu rispek fi ''h''aal,
: Tor rispans tu juuti kaal,
: Chrentn wi di wiik fi cherish,
: Gi wi vijan les wi perish.
: Nalij sen wi Ebnli Faada,
: Grant chuu wizdam fram abov.
: Jostis, Chuut fi wi fieba,
: Jumieka, lan wi lob.
: Jumieka, Jumieka, Jumieka, lan wi lob.
 
== Kuod fi yuus a di Nashinal Antem ==
Aal persn shuda tan atenshan, (i.e., iil tugiada) wen taim di Nashinal Antem plie ahn mandem shuda rimuuv dehn at.

Di fos vors a di Nashinal Antem shuda plie ar sing pahn di ''h''araival a di Gobna-Jinaral ar di Praim Minista.

Di Nashinal Antem kyahn sing ar plie a poblik gyadarin.

Singin a di Nashinal Antem shuda faam paat a di sirimoni fi riez ahn lowa di flag a Indipendans silibrieshan ahn a di bignin ahn ''h''en a torm ina skuul.

{{Jumieka}}

[[Category:Jumieka]]
[[Category:Nashinal simbal a Jumieka]]
