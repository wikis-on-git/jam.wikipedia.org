{{Nesiseri aatikl}}
'''Navl''' a lang naritiv, naamali ina [[pruoz]], we diskraib [[Fikshan|fictional]] kiarakta ah ivent, yuujali ina di faam a siikuenshal tuori.

Di jaahra eh-dikraib azwel se ipozes "wah kantinyuos ah kampriensiv ischri fi bout tuu touzn ier".<ref name="The True Story of the Novel">Margaret Anne Doody, [https://books.google.com/books?id=BBYU6jyA3MUC&pg=PA1 ''The True Story of the Novel'']. New Brunswick, NJ: Rutgers University Press, 1996, rept. 1997, p. 1. Retrieved 25 April 2014.</ref> Dis vyuu si di navl arijin ina [[Klasikal Griis]] ah [[Klasikal Ruom]], [[Migl Iejiz|midiival]], hoerli [[Madanizim|madan]] romans, ah di chradishan a di novela. Di lata, wah [[Italian]] wod yuuz fi diskraib [[shaat tuori]], soplai di prezant jinerik [[Ingglish]] toerm ina di 18t senchri. Ousomeba, Ian Watt, ina ''Di Raiz a di Navl'' (The Rise of the Novel, 1957) sojes se di navl fos kom bout ina di hoerli 18t senchri.

[[Migel de Soervantis]] (Miguel de Cervantes), aata a ''[[Dan Kihote]]'' (''Don Quixote''), friikuentli sait az di fos signifikant [[Yuurop|Yuropiyan]] navlis a di madan era; di fos paat a ''Dan Kijote'' weh poblish ina 1605.<ref>''Merriam-Webster's Encyclopedia of Literature''. Kathleen Kuiper, ed. 1995. Merriam-Webster, Springfield, Mass.</ref>

Di '''romans''' a kluosli rilietid lang pruoz naritiv. [[Waalta Skat]] (Walter Scott) difaini az "fiktishos naritiv ina pruoz ar voers; di inchres ina  it ton pah maavilos ah ankaman insident", wails ina di navl "deh mek di iventdem akamadiet tu di aadineri chrien a yuuman ivent ah di madan stiet a sasayati".<ref>"Essay on Romance", ''Prose Works'' volume vi, p.129, kuot ina "Introduction" tu Waalta Skat, ''Quentin Durward'', ed. Susan Maning. Oxford: Oxford University Press, 1992, p.xxv. Romans no fi kanfyuuz wid aalikuin romans.</ref> Ousomeba, nof romans, ingkluudn di istarikal navl a Skat,<ref>"Introduction" tu Waalta Skat, ''Quentin Durward'', ed. Susan Maning, pp.xxv-xxvii.</ref> [[Emili Branti]] (Emily Brontë) ''[[Wodarin Aits]]'' (''Wuthering Heights'')<ref name="Moers, Ellen 1978">Moers, Ellen. ''Literary Women: The Great Writers'' [1976] (London: The Women’s Press, 1978)</ref> ah [[Oerman Melvil]] (Herman Melville) ''[[Muobi Dik]]'' (''Moby-Dick''),<ref>Robert McCrum, "[http://www.theguardian.com/books/2014/jan/13/100-best-novels-observer-moby-dick The Hundred best novels: Moby Dick]", ''The Observer'', Sunday 12 January 2014.</ref> noftaim aalso refa tu az navl, ah Skat diskraib romans az wah "kinjrid toerm". Romans, az ou idifain ya, no fi kanfyuuz wid di jaahra fikshan lob romans ar romans navl. Adaels Yuropiyan languij no distingguish bitwiin romans ah navl: "navl a ''le roman'', ''der Roman'', ''il romanzo''."<ref name="Doody 1996, p. 15">Doody (1996), p. 15.</ref>

== Refrans ==
<references />

[[Category:Lichicha]]
