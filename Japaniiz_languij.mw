{{Nesiseri aatikl}}
[[File:Japanese dialects-en.png|300px|thumb|right|Map a Japaniiz dayalek ah Japanik languij]]

'''Japaniiz''' (日本語 Nihonggo, nihõŋɡo ar nihõŋŋo) a wah [[Iis Iejan languij]] spiik bai bout 125 milian spiika, praimerili ina [[Japan]], we a di nashinal languij. A memba a di [[Japanik languij|Japanik]] (ar Japaniiz-[[Riukyuan languij|Riukyuan]]) languij fambili, uufa rilieshan tu ada languij gruup, potikiula tu [[Korian languij|Korian]] ah di sojes [[Alteik languij]] fambili, anda dibiet.

Likl nuo bout di languij priyischri, ar wen ifos apier ina Japan. Chaini dakiument frah di 3d senchri rikaad wan ah tuu Japaniiz wod, bot sobstanshal tex neh apier tel di 8t senchri. Juurin di [[Heyan piiriad]] (794–1185), [[Chaini languij]] eh-ab kansidarebl influens pah di [[Sino-Japaniiz vokiabilari|vokiabileri]] ah fonalaji a [[Uol Japaniiz]]. [[Liet Migl Japaniiz]] (1185–1600) si chienj ina fiicha we bringi kluosa tu di madan languij, azwel di fos apierans a ''Gairaigo'' (Yuropiyan luonwod). Di tandad dayalek muuv frah di Kansai riijan tu di Edo (madan [[Tuokio]]) riijan ina di [[Hoerli Madan Japaniiz]] piiriad (hoerli 17t senchri–migl-19t senchri). Afta di hen a ''Sakoku'' (Japan self-impuoz aisolieshan) in 1853, di fluo a luonwod frah [[Yuurop|Yuropiyan]] languij ingkriis signifikantli. [[Ingglish]] luonwod in potikiula eh-bikom muo ah muo friikuent, ah ''Wasei-eigo'' (Japaniiz wod frah Ingglish ruut) prolifariet.

[[Category:Japan]]
[[Category:Languij]]
