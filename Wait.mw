{{Nesiseri aatikl}}
[[File:Taj Mahal 2002.JPG|thumb|Taj Mahal]]
[[File:Wedding Kimono.jpg|thumb|Wedn kimuono]]
[[File:Delphinapterus leucas 2.jpg|thumb|Delphinapterus leucas]]
[[File:White sand on Berneray - geograph.org.uk - 684958.jpg|thumb|Wait san pah Berneray]]

'''Wait''' a wah [[iekruomatik kola]], dat a kola widoutn hyuu.<ref>[http://www.oxforddictionaries.com/definition/english/achromatic/ Definition of achromatic] Oxford English Dictionary, axes 12 April 2016</ref>  Ikriet bai mixcha a di friikuensi a aal di koladem a di [[visibl spekchrom]], an a wan a di muos kaman kola ina niecha, di kola a sonlait, sinuo, milk, chaak, laimstuon ah adaels kaman minaral. Ina nof kolcha wait riprizent ar signifai pyuuriti, inasens, ah lait, an a di simbalik apozit a [[blak]], ar daaknis. Askaadn tu soervie ina [[Yuurop]] ah di [[Yunaitid Stiet]], wait a di kola muotaim asosiet wid pofekshan, di gud, anisti, kliinis, di bignin, di nyuu, nyuuchraliti, ah egzaktityuud.<ref>Eva Heller (2000), ''Psychologie de la couleur- effets ets symboliques'', pg. 130–146</ref>

Ina ienshent Iijip ah ienshent Ruom, uman-priis eh-wier wait az simbal a pyuuriti, ah Ruomandem eh-wier wait tuoga az simbal a sitiznship. Ina di [[Migl Iejiz]] ah [[Renesans]] wait [[yuunikaan]] simbalaiz chastiti, ah wait lam sakrifais ah pyuuriti; wido a king jres ina wait reda dah blak az di kola a muonin.  Sohtaim isimbalaiz rayalti; ah wena di kola a di French kingdem (blak wena di kola fi di kwiin) ah fi di manaakis muuvment afta di [[French Revaluushan]] azwel fi di muuvment kaal ''di [[Wait muuvment|Wait Roshan]]'' (no fi kanfoun wid ''Belarus'', litarali "Wait Rosha") uu fait di ''[[Bolshivik]]dem'' juurin di [[Roshan Sivl Waar]] (1917–1922).  Griik ah Ruoman templ eh-fies wid wait maabl, ah bignin ina di 18t senchri, wid di advent a nioklasikal aachitecha, wait bikom di muos kaman kola fi nyuu choch, kiapitol ah ada gobament bildin, espeshali ina di Yunaitid Stiet a Amoerka. Iweh waidli yuuz azwel ina 20t senchri madan aachitecha az simbal a madoerniti, simplisiti ah chrent.

Wait a impuotant kola fi aalmuos aal wol rilijan. Di [[Puop]], ed a di [[Ruoman Kiaklik Choch]], wier wait sens 1566, az simbal a pyuuriti ah sakrifais.  Ina [[Izlam]], ah ina di [[Shinto]] rilijan a Japan, iwier bai pilgrim; ah bai di [[Braamin]]dem ina India. Ina Westan kolcha ah ina Japan, wait a di muos kaman kola fi wedn jres, fi simbalaiz pyuuriti ah voerjiniti. Ina nof Iejan kolcha, wait a di kola a muonin.

Di wait kola pah telivijan skriin ah kompyuuta manita kriet wid di [[RGB kola magl]] bai mix red, griin ah bluu lait a iikual intensiti.

==Refrans==
<references />
