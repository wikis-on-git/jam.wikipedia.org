{{Nesiseri aatikl}}
'''Suoshal muuvment''' a wah taip a [[Gruup akshan (suosialaji)|gruup akshan]]. Dem a laaj, sohtaim infaamal, gruupin a [[indivijal]] ar [[aaganizieshan]] we fuokos pah spisifik [[palitix|palitikal]] ar [[suoshal ishu]]. Ina ada wod, deh kiari out, rizis, ar andu [[suoshal chienj]].

Madan Westan suoshal muuvment eh-bikom pasebl chuu edikieshan (di waida diseminieshan a [[lichicha]]) ah ingkriis mobiliti a lieba juu tu di [[indoschrializieshan]] ah [[oerbanizieshan]] a 19t senchri sasayati.<ref name=w2013>Weinberg, 2013</ref> Deh sohtaim aagiu se di friidam a expreshan, edikieshan ah relitiv ikanamik indipendans privalent ina di madan [[Westan kolcha]] rispans fi di anprisident nomba ah skuop a vierios kantempareri suoshal muuvment. Ousomeba, adawandem paint out se nof a di suoshal muuvment a di laas onjrid ier gruo op, laka di [[Mau Mau]] ina Kenia, fi opuoz Westan koluonializim. Aida wie, suoshal muuvment eh kluosli kanek ah kantiniu siem wie wid [[dimokrasi|dimokratik]] [[palitikal sistim]]. Okiejanali, suoshal muuvment eh-invalv ina [[dimokratizieshan|dimokrataizin]] nieshan, bot muotaim deh florish afta dimokratizieshan. Uoba di paas 200 ier, deh eh-bikom paat a papila ah gluobal expreshan a [[disent]].<ref name=t2004>Tilly, 2004</ref>

Madan muuvment noftaim yuutilaiz teknalaji ah di intanet fi muobilaiz piipl gluobali. Kaman tiim a fi adap tu komiunikieshan chren mongx soksesful muuvment. Risaach a-bigin fi expluor ou advokesi aaganizieshan lingk tu suoshal muuvment ina di [[Yunaitid Stiet]]<ref name="Advocacy 2.0">{{cite journal|last=Obar|first=Jonathan|title=Advocacy 2.0: An Analysis of How Advocacy Groups in the United States Perceive and Use Social Media as Tools for Facilitating Civic Engagement and Collective Action|journal=Journal of Information Policy|year=2012|url=http://papers.ssrn.com/sol3/papers.cfm?abstract_id=1956352|display-authors=etal}}</ref> ah Kianada<ref name="Obar">{{cite web|last=Obar|first=Jonathan|title=Canadian Advocacy 2.0: A Study of Social Media Use by Social Movement Groups and Activists in Canada|url=http://papers.ssrn.com/sol3/papers.cfm?abstract_id=2254742|accessdate=27 April 2013}}</ref> yuuz [[suoshal miidia]] fi fasilitiet sivik ingiejment ah kalektiv akshan. Di [http://dx.doi.org/10.13140/RG.2.1.4239.9442 sistimatik lichicha rivyuu] a Buettner & Buettner analaiz di ruol a Tuita juurin a waid rienj a suoshal muuvment (2007 [[WikiLiik]], 2009 [[Iepril 2009 Molduovan paalimenchri ilekshan pruotes|Molduova]], 2009 [[2009 schuudent pruotes ina Aschria|Aschrian schuudent pruotes]], 2009 [[Gaaza–Izrel kanflik|Izrel-Gaaza]], 2009 [[Iranian Griin Muuvment|Iran griin revaluushan]], 2009 [[2010 G-20 Taranto somit pruotes|Taranto G20]], 2010 [[Bolivaarian Revaluushan|Venizuela]], 2010 [[Stutgaat 21|Joermani Stutgaat21]], 2011 [[Ijipshan Revaluushan a 2011|Iijip]], 2011 [[2011 Ingglan rayat|Ingglan]], 2011 US [[Akiupai muuvment]], 2011 [[Anti-asteriti muuvment a Spien|Spien Indignados]], 2011 [[Anti-asteriti muuvment ina Griis|Griis Aganaktismenoi muuvment]], 2011 [[2011 Ruom demonschrieshan|Itali]], 2011 [[2011 Wiskansn pruotes|Wiskansn lieba pruotes]], 2012 [[Gaaza–Izrel kanflik|Izrel Hamas]], 2013 [[2013 pruotes ina Brazil|Brazil Viniga]], 2013 [[Gezi Paak pruotes|Toerki]]).<ref name = Buettner2016a>{{cite conference |url=http://dx.doi.org/10.13140/RG.2.1.4239.9442 |title=A Systematic Literature Review of Twitter Research from a Socio-Political Revolution Perspective |author=Buettner, R. and Buettner, K. |year=2016 |conference=49th Annual Hawaii International Conference on System Sciences |conference-url=http://www.hicss.org |publisher=IEEE |location=Kauai, Hawaii |doi=10.13140/RG.2.1.4239.9442}}</ref>

[[Palitikal sayans]] ah [[suosialaji]] eh-divelop a varayati a tiori ah impirikal risaach pah suoshal muuvment. Fi egzampl, som risaach ina palitikal sayans ailait di rilieshan bitwiin papila muuvment ah di faamieshan a nyuu [[palitikal paati]] azwel fi diskos di fongshan a suoshal muuvment ina rilieshan tu [[Ajenda setn tiori|ajenda setn]] ah influens pah palitix.

== Refrans ==
<references/>

[[Category:Palitix]]
[[Category:Suoshal ishu]]
[[Category:Suoshal Sayans]]
