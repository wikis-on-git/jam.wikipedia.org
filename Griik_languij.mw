[[File:Idioma Griego.PNG|right|thumb|250px|Di Griik-spiikin wol: riijan we Griik a di ofishal languij ar we Griik a di languij a wah signifikant mainariti]]

'''Griik''' ar '''Elenik'''<ref>[https://en.wiktionary.org/wiki/Hellenic#Proper_noun Wiktionary]</ref><ref name="Ethnologue">[https://www.ethnologue.com/language/ell Ethnologue]</ref>  (Madan Griik: ελληνικά eliniˈka, ''elliniká'', "Griik", ελληνική γλώσσα eliniˈci ˈɣlosa, ''ellinikí glóssa'', "Griik languij") a wah indipendant branch a di [[Indo-Yuropiyan languij|Indo-Yuropiyan]] fambili a languij, nietiv tu di sodan [[Balkanz|Balkanz]], di [[Ijian Ailanz|Ijian Ailanz]], westan [[Ieja Maina|Ieja Maina]], paat a nadan ah [[Iistan Anatuolia|Iistan Anatuolia]] ah di [[Kaakiejan Griik|Sout Kaakasos]], sodan [[Itali|Itali]], [[Albienia|Albienia]] ah [[Saipros|Saipros]]. Iab di langgis dakiument ischri a ''h''eni singgl klier difain Indo-Yuropiyan languij, wid span a 34 senchri a raitdong rekaad.<ref>[http://www.britannica.com/EBchecked/topic/244595/Greek-language/ Greek language] [[Insaiklopidia Britanika|Encyclopædia Britannica]] axes 29 April 2014</ref> Iraitn sistim ena di [[Griik alfabet|Griik alfabet]] fi di majariti a iyschri; ada sistim, laka [[Linia B|Linia B]] ah di [[Sipriat silabri|Sipriat silabri]], eh yuuz priivios. Di alfabet diraiv frah di [[Finiishan alfabet| Finiishan skrip]] ah iself ton di biesis fi di [[Latn skrip|Latn]], [[Sirilik|Sirilik]], [[Aamiinian alfabet|Aamiinian]], [[Kaptik alfabet|Kaptik]], [[Gatik alfabet|Gatik]] ah nof ada raitn sistim.

Di Griik languij huol a ''h''impuotant plies ina di ischri a [[Yuurop|Yuurop]], di muo luus difain [[Westan wol|Westan wol]], ah [[Kristianiti|Kristianiti]]; di kianan a [[Ienshent Griik lichicha|Ienshent Griik lichicha]] ingkluud wok a maniumental impuotans ah influens fi di fyuucha [[Westan lichicha|Westan kianan]] laka di ''h''epik puoymdem ''[[Iliad|Iliad]]'' ah ''[[Adisi|Adisi]]''. Griik azwel ena di languij nof a di foundieshanal tex a [[Westan filasafi|Westan filasafi]], laka di [[Plieto|Plietanik dayalagdem]] ah di wok a [[Aristakl|Aristakl]], eh-kompuoz ina; di [[Nyuu Testiment|Nyuu Testiment]] a di Kristian [[Baibl|Baibl]] eh-rait ina [[Kaine|Kaine Griik]]. Tugiada wid di [[Latn langui|Latn]] texdem ah chradishan a di [[W/jam/Ruoman wol|Ruoman wol]], di stodi a di Griik tex ah sasayati a antikuiti kanstityuut di disiplin a [[Klaix|Klasix]].


==Refrans==
<references/>

[[Category:Languij]]
