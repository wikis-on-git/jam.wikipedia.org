{{Nesiseri aatikl}}
[[File:P1050771 Louvre code Hammurabi bas relief rwk.JPG|190px|right]]
'''Hammurabi''' wehna di sixt king a Babilan. Im ton di fos King a di Babiluonian empaiya, an exten di kanchuol a babilan uova [[Mesopotiemia]] wen im win sohn waar gens di kingdom dem we de nier. Alduo im empaiya kanchuol aal a Mesopotiemia wen im ded, im soksesa dem kudn mentien im empaiya. Hammurabi bes nuon fi di set a laa we niem di Hammurabi kuod, wan a di fos kuod a laa we rait dong ina rekaadid ischri. Demya laa ya get rait pan wan tuon tablit we wehn uova iet fut lang (2.4 miita) we neva fain til 1901. Chuu im so binuon az wan ienchent laa giva, di puochret a Hammurabi de ina nof govament bildin roun di worl.

[[Category:Piipl]]
