[[File:Saint Peter's Basilica 2014.jpg|290px|thumb|right|Mien fasaad a Sin Piita Basilika]]
Di '''Piepal Basilika a Sin Piita''' ina di [[Vatikan]], ar simpli Sin Piita Basilika (Latn: ''Basilica Sancti Petri''; Italian: ''Basilica Papale di San Pietro in Vaticano''), a wah [[Italian Renesans]] choch ina Vatikan Siti, di piepal engkliev widin di siti a [[Ruom]].

Dizain prinsipali bai [[Donato Bramante]], [[Mikelanjelo]], [[Carlo Maderno]] ah [[Gian Lorenzo Bernini]], Sin Piita a di muos rinoun wok a [[Renesans aachitecha]] ah wan a di laajis choch ina di wol. Wails a naida di mada choch a di [[Kiaklik Choch]] nar di kiatiijral a di Dayasis a Ruom, Sin Piita rigyaad az wan a di uolies Kiaklik shrain. Iweh- diskraib se "ihuol a yuuniik pozishan ina di Kristian wol" an az "di grietis a aal choch ina Krisndom".

Kiaklik chadishan huol se di Basilika a di berial sait fi Sin Piita, wan a Krais Apasl ah aalso di fos Puop; supuozidli, Sin Piita tuum de direkli biluo di ai alta a di Basilika. Fi dis riizn, nof a di Puopdem beri a Sin Piita sens di Hoerli Kristian piiriad. Choch eba de pah dis sait sens di taim a di Ruoman Empara Kanstantain di Griet. Kanschrokshan a di prezant basilika, fi riplies di Uol Sin Piita Basilika a di 4t senchri KE, eh-bigin pah 18 Iepril 1506 ah weh kompliit pah 18 Novemba 1626.
