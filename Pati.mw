{{Jumiekan fuud}}
'''Jumiekan pati''' a pieschri we kantien difrah-difrah filin ah spais biek insaida flieki-flieki shel, muotaim tint guolin yelo wid eg yuok mixcha ar tambrik. Imek laka taat ar toernuova bot imuo sievari. Az di niem sojes, iplentiful ah kaman a Jumieka, ah deh laik iti ina adaels ieria a di Kiaribiyan, laka [[Nikaragua|Nikaragua]] ah di [[Kasta Riika|Kasta Riika]] [[Kyaribiyan|Kiaribiyan kuos]]. Iyuujaal ful wid siizn minsbiif, bot filin kiah ingkluud chikin, puok, lam, suimz, labsta, fish, sai, aki, mix vejitebl ar chiiz. Ina [[Jumieka|Jumieka]], noftaim pati niam az beliful, espeshal wen ipierop wid kuoko bred. Deh kiah azwel mek bait-saiz wen deh kaali kaktiel pati. Mongx di Jumiekan dayaspora ina di Yunaitid Kingdam, di pieschri komiin muo laka swiit (suet) kros, muotaim mek wid di fat frah kori guot we giit di yela kola.

[[Category:!Main category]]
[[Category:Jumiekan fuud]]

[[en:Jamaican patty]]
[[es:Patty jamaicano]]
