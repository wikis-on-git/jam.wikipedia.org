{{Nesiseri aatikl}}
[[File:Aristotle Altemps Inv8575.jpg|300px|right]]

'''Aristakl''' (Ἀριστοτέλης ''Aristotélēs''; 384 BK - 322 BK) wena wah [[Griis|Griik]] filasafa, wan a [[Plieto]] schuudent ah di tiicha a [[Aligzanda di Griet]]. Ih rait pah nof sobjek, ingkluudn [[fizix]], [[metafizix]], [[puoychri]], [[tieta]], [[myuuzik]], [[lajik]], rechrik, [[palitix]], [[gobament]], [[etix]], [[bailoji]], ah [[zuulaji]]. Wid Plieto ah [[Sakratiiz|Sakratiiz]], Aristakl a wan a di muos impuotant figa ina Westan filasafi. Im a di fos smadi we mek wah kompriensiv sistim a Westan filasafi we ingkluud moraliti ah estetix, lajik, ah sayans, palitix ah metafizix. Ih vyuu pah fizikal sayans shiep midiival tingkin, ah demde influens go aal tu di renesans, we deh get riplies wid [[Isaac Newton|Nyuutuonian]] Fizix. Ina bailajikal sayans, som a ih obzavieshan get kanfoerm az rait ina di 19t senchri. Ina metafizix, Aristakl ab nof influens pan filasafikal ah tiolajikal tingkin ina di [[Izlam]]ik ah [[Juudizim|Juuwish]] chradishan ina di Migl Iej, ah ikantiniu fi influens Kristian tialaji, espeshali Iistan Aatadax tialaji, an di skalastik chradishan a di [[Ruoman Kiaklik Choch]]. Outa aal a di raitn we Aristakl du, skaladem biliib se muos a dem laas, ah onggl bout wan-tod a dem sovaiv.

== Chek out demya tu ==
*[[Sakratiiz]]
*[[Plieto]]

[[Category:Piipl]]
[[Category:Filasafa]]
