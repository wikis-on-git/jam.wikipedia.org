Di '''Standad Magl''' a paatikl fizix a wah tiori we kansoern di hilekchomagnetik, wiik, ah chrang nyuuklier intarakshan, azwel fi klasifai haal di sobatamik paatikl we nuo bout. Iweh divelop raichuu di lata aaf a di 20t senchri, az kalabaretiv efoert mongx sayantis rong di wol.[1] Di korant faamiulieshan eh-fainalaiz ina di migl-1970z wen experiment kanfoerm di hegzistans a kwaak. Sens da taim de, diskovri a di tap kwaak (1995), di tau nyuuchriino (2000), ah di Igz buosn (2012) gi forda kriidens tu di Standad Magl. Bikaa isoxiid fi hexplien a wuoliip a difrah-difrah experimental rizolt, di Standad Magl sohtaim rigyaad az di "tiori a liklmuos ebriting".
