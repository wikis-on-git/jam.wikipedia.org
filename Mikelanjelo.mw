{{Piipl
|imij             = Michelango Portrait by Volterra.jpg
|imij_saiz        = 140px
|imij_diskripshan = 
|baan             = Maach 6, 1475
|ded              = Febiweri 18, 1564
|nashinaliti      = [[Itali|''h''Italian]]
|profeshan        = Pienta, skolpta, ''h''aachitek, puohit ahn ''h''injinier
|muuvment         = [[Italian Renisans|''h''Italian Renisans]]
}}
'''Michelangelo di Lodovico Buonarroti Simoni''' (Maach 6, 1475 – Febiweri 18, 1564), kamanli nuo az Mikelanjelo, wehn wahn [[Italian Renisans|''h''Italian Renisans]] pienta, skolpta, ''h''aachitek, puohit ahn ''h''injinier. Alduo ihn no chrai fi du moch outsaid a di ''h''aats, ihn vorsatiliti ina di disiplindem ihn du tekop wehn so fos klaas tel im a siiros kantenda fi di taikl a aakitaipal [[Renisans|Renisans]] man, gens ihn raival ahn kombolo ''h''Italian [[Leonardo da Vinci|Leonardo da Vinci]].

Mikelanjelo ''h''output ina ebri fiil juurin ihn lang laif wehn uoliip; chruu di nof-nof karispandens, skech ahn riminisens wa sovaiv, im a di bes-dakiument aatis a di 16t senchri. Tuu a ihn bes-nuo wok, di [[Pietà|Pietà]] ahn [[Dievid|Dievid]], ihn skolp bifuo ihn kech torti. No mata se ihn no tingk moch bout pientin, Mikelanjelo ''h''aalso kriet tuu a di muos influenshal wok ina fresko ina di ischri a Westan aat: di siindem frahn [[Jenisis|Jenisis]] pahn di siilin ahn [[Di Laas Jojment|Di Laas Jojment]] pahn di ''h''alta waal a di [[Sistiin Chapl|Sistiin Chapl]] ina [[Ruom|Ruom]]. Lieta in laif ihn dizain di duom a [[Sin Piita Basilika|Sin Piita Basilika]] ina di siem siti ahn revaluushanaiz klasikal aakitekcha wid ihn yuus a di jayant aada a pailasta.

<hr><br>{{Commons|Category:Michelangelo Buonarroti|Mikelanjelo}}

[[Category:Aatis]]
[[Category:Piipl]]
