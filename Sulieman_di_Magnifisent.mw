{{Nesiseri aatikl}}
[[File:EmperorSuleiman.jpg|300px|right|thum|Sueliman]]

'''Suleiman''' (Novemba 6, 1494 â€“ Septemba 5/6/7 1566) a wehn di tent an langgis sorvin [[Soltan]] a di [[Otaman Empaiya]], fram 1520 til im ded ina 1566. Im binuon ina di Wes az Suleiman di Magnificent an ina di Iis az di laagiva fi di wok we im du fi riikanchrok di Otaman liigal sistim. Suleiman ton wan manaak ina 20t senchri [[Yuurop]] wen di Otaman Empaiya de a di piik a milichri, palitikal an ikanamik powa. Suleiman liid di Otaman aami fi kangka di Kristiyan bies dem a [[Belgrade]], [[Rhodes]], an muos a [[Onggri]] bifuo im get stap a di [[Siij a Vienna]] ina 1529. Im anex muos a di [[Migl Iis]] ina di kanflik dem wid di [[Porzhan piipl]], an tu, laaj lan ieriya ina [[Naat Afrika]] az faar wes az [[Aljiiria]]. Aanda im ruulaship, di Otaman fliit daminiet di sii fram di [[Mediterienian]] tu di [[Red Sii]] an di [[Porzhan Golf]]. Suleiman wehna wan puoet, an guolsmit, bot im a wehn wan piechran a kolcha uu uovasi di guolden iej a di Otaman empaiya ina aatistik, litareri an aakitekchral development. Im son, [[Selim II]], soksiid im wen im ded ina 1566 afta 46 ier pan di chuon.

[[Category:!Main category]]
