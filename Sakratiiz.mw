{{Nesiseri aatikl}}
[[File:Socrates Louvre.jpg|300px|right|thumb|Sakratiiz]]

'''Sakratiiz''' (Ingglish: '''Socrates''', pronongx /ˈsɒkrətiːz/; Griik: '''Σωκράτης''', Sōkrátēs; c. 469 BC–399 BC) wena Klasikal [[Griis|Griik]] filasafa. Kredit az wan a di founda a Westan filasafi, im a wah inigmatik figa nuo onggl chuu di klasikal akount a ih schuudentdem. Fi [[Plieto]] dayalagdem a di muos kampriensiv akount a Sakratiiz fi sovaiv frah antikuiti.

Chuu ih puochrieyal ina Plieto dayalag, Sakratiiz bikom renoun fi ih kanchribyuushan tu di fiil a [[etix]], ah a dis Plietanik Sakratiiz uu azwel len ih niem tu di kansep a Sakratik airani ah di Sakratik metod, ar ''elenchus''. Di lata rimien wah kaman tuul yuuz ina waid rienj a diskoshan, ah a wah taip a pedagaji we wah siiriz a kuestian ax no onggl fi jraa indivijal ansa, bot fi inkorij fondamental insait ina di ishu. A fi Plieto Sakratiiz uu azwel mek impuotant ah lang-laas kanchribyuushan tu di fiil a ipistemalaji ah [[lajik]], ah di influens a ih ''h''aidiedem ah apruoch rimien chrang fi pravaid foundieshan fi nof a westan filasafi we fala.

Az wah riisant kamentieta puti, Plieto, di aidiilis, aafa "wah aidal, wah maasta figa, fi filasafi. Wah Sient, wah prafit a di 'Son-Gad', wah tiicha kandem fi ih tiichindem az wah eritik." Yet, di 'riil' Sakratiiz, laka nof ada ienshent filasafa, rimien a di bes inigmatik ah a di wos anuon.

== Chek out demya tu ==
*[[Aristakl]]
*[[Plieto]]

[[Category:Piipl]]
[[Category:Filasafa]]
