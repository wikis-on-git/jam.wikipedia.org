{{Nesiseri aatikl}}
'''Invairamentalizim''' ar '''invairamental raits''' a wah braad [[Filasafi a laif|filasafi]], [[aidialaji]], ah [[suoshal muuvment]] rigyaadin kansoern fi [[invairamental protekshan]] ah impruuvment a di elt a di [[invairment (bayofizikal)|invairament]], potikiula az di meja fi dis elt siik fi ingkaapariet di kansoern a nan-yuuman eliment. Invairamentalizim advokiet di laaful prezavieshan, restarieshan an/ar impruuvment a di nachral invairament, ah kiah refa tu az a muuvment fi kanchuol [[paluushan]] ar protek plaant ah ''h''animal divoersiti.<ref>{{cite web |url=http://www.merriam-webster.com/dictionary/environmentalism |title=Environmentalism - Definition and More from the Free Merriam-Webster Dictionary |publisher=Merriam-webster.com |date=2010-08-13 |accessdate=2012-06-20}}</ref> Fi dis riizn, kansep laka [[lan etik]], [[invairamental etix]], [[bayodivoersiti]], [[ikalaji]], ah di [[bayofilia aipatisis]] figa pridaminantli.

A di krox, invairamentalizim a wah atemp fi balans rilieshan bitwiin yuuman ah di vierios nachral sistim pah we deh dipen ina soch a wie we aal di kompuonent akaad a prapa digrii a [[sostienabiliti]]. Di egzak meja ah outkom a dis balans kanchovoershal ah deh ab nof difrah-difrah wie fi invairamental kansoern fi bi ''h''expres ina praktis. Invairamentalizim ah invairamental kansoern noftaim riprizent bai di kola [[Griin#Ina kolcha|griin]],<ref name="Light, Dark and Bright Green Environmentalism">{{cite web |url=http://www.greendaily.com/2009/04/23/light-dark-and-bright-green-environmentalism/ |title=Light, Dark and Bright Green Environmentalism |accessdate=2009-11-02 |author=Cat Lincoln |date=Spring 2009 |publisher=Green Daily |archivedate=30 October 2015 |archiveurl=https://web.archive.org/web/20090425173005/http://www.greendaily.com/2009/04/23/light-dark-and-bright-green-environmentalism/}}</ref> bot dis asosieshan don-apropriet bai di maakitin indoschri fi di tatix nuo az [[griinwashin]]. Invairamentalizim opuoz bai [[anti-invairamentalizim]], we se dat di Oert les frajail dah som invairamentalis mentien, ah pochrie invairamentalizim az uovariakshan tu di yuuman kanchribyuushan tu [[klaimit chienj]] ar opuozin yuuman advansment.<ref name=rowell>{{cite book|last=Rowell|first=Andrew|title=Green Backlash|year=1996|publisher=Routledge|isbn=978-0415128285}}</ref>

==Difinishan==

''Invairamentalizim'' dinuot wah [[invairamental muuvment|suoshal muuvment]] we siik fi influens di palitikal pruoses bai labi, ''h''aktivizim, ah edikieshan in aada fi protek nachral rizuos ah [[ikosistim]]. Di wod eh fos kain ina 1922.{{citation needed|date=January 2013}}

''[[Invairamentalis]]'' a smadi uu kiah spiik out bout wi nachral invairament ah di sostienebl manijment a irizuos chuu chienj ina poblik palisi ar indivijal bievia. Dis maita ingkluud supuotin praktis laka infaam kansomshan, kansavieshan inishitiv, invesment ina [[rinyuebl rizuos]], impruuv ifishensi ina di matiirial ikanami, chranzishan tu nyuu akountin paradaim laka [[Ikalajikal ikanamix]] ah fi rinyuu ah rivaitalaiz wi kanekshan wid nan-yuuman laif.

Ina difrah-difrah wie (fi egzampl, graasruut aktivizim ah pruotes), invairamentalis ah [[invairamental aaganizieshan]] siik fi gi di nachral wol chrangga vais ina yuuman afier.<ref>Robert Gottlieb, ''Forcing the Spring: The Transformation of the American Environmental Movement'' (2005)</ref>

Ina jinaral toermz, invairamentalis advokiet di [[sostienebiliti|sostienebl]] manijment a rizuos, ah di protekshan (ah ristorieshan, wen nesiseri) a di [[nachral invairament]] chuu chienj ina poblik palisi ah indivijal bievia. Ina irikanishan a yuumaniti az patisipant ina ikosistim, di muuvment senta rong [[ikalajij]], [[elt]], ah [[yuuman raits]].

Wails di toerm ''invairamentalizim'' fuokos muo pah di invairamental ah niecha-rilietid aspek a griin aidialaji ah palitix, ''ikalajizim'' az a toerm kombain di aidialaji a [[suoshal ikalaji]] ah invairamentalizim.
''Ikalajizim'' az a toerm muo kamanli yuuz ina kantinental Yuropiyan languij wails ''invairamentalizim'' muo kamanli yuuz ina Ingglish bot di woddem ab slaitli difrah kanotieshan.

== Refrans ==
<references/>
