{{Nesiseri aatikl}}
[[File:Abu Abdullah Muhammad bin Musa al-Khwarizmi edit.png|300px|right|thumb|Abū ʿAbdallāh Muḥammad ibn Mūsā al-Khwārizmī]]

Abū ʿAbdallāh '''Muḥammad ibn Mūsā al-Khwārizmī''' (porjan/arabik أبو عبد الله محمد بن موسى الخوارزمي) ar Abū Jaʿfar '''Muḥammad ibn Mūsā al-Khwārizmī''' (porjan/arabik أبو جعفر محمد بن موسى الخوارزمی) (c. 780, Khwārizm – c. 850), a eh Porjan matimatishan, aschranama, ahn jaagrafa, uu wok muos a ihn laif az skala ina di Ous a Wizdam ina Bagdad.

Hihn Aljibra a eh di fos buk pahn di sistimatik saluushan a linia ahn kwajratik ikwiejan. Kansikwens ihn kansida az di faada a ''h''aljibra, taikl ihn shier wid Diophantus. Latn chranslieshan a ihn Aritmetik, pahn di ''h''Indian nyuumeral dem, inchrajuus di desimal pozishanal nomba sistim tu di Westorn wol ina di twelb senchri. Ihn rivaiz ahn opdiet fi Ptolemy Jaagrafi alzwel ihn rait sebral wok pahn aschranami ahn aschralaji.

Hihn kanchribyuushan no onggl mek a griet impak pahn mathimatix, bot pahn langwij tu. Di wod ''aljibra'' diraiv frahn ''al-jabr'', wan a di tuu aparieshan yuuz fi salv kwajratik ikwiejan, az ihn diskraib ina ihn buk. Di wod dem ''algorizam'' ahn ''algoridim'' stem frahn '''''Algoritmi''''', di [[Latn|Latnaizieshan]] a hihn niem. Hihn niem tu a di arijin a di [[Panish]] wod ''guarismo'' ahn a di [[Puotyugii|Puotyugiis]] wod ''[[wikt:pt:algarismo|algarismo]]'', we buot miin dijit.

[[Category:Matimatishan]]
