{{Nesiseri aatikl}}
[[File:Alan Turing Memorial Closer.jpg|300px|right|thumb|Alan Matisn Tyuuring]]

'''Alan Matisn Tyuuring''' (Ingglish: '''Alan Mathison Turing''', OBE, FRS, pronongxieshanˈtjʊ(ə)rɪŋ, 23 Juun 1912 – 7 Juun 1954) wehna British matimatishan, lajishan, kriptanalis ahn kompyuuta sayantis.

Tyuuring aafn kansida fi bi di faada a madorn kompyuuta sayans. Ihn pravaid a ''h''influenshal faamalaizieshan a di kansep a di algoridim ahn kompiutieshan wid di Tyuuring mashiin. Fi ihn ruol ina di madorn kompyuuta, ''Time Magazine'' niem Tyuuring wan a di 100 muos influenshal piipl ina di 20t senchri, ahn se: "Di fak rimien dat ebribadi uu tap pahn kiibuod, opn predshiit ar  wod-pruosesin pruogram, a wok pahn wahn inkaanieshan a Tyuuring mashiin."

Wid di Tyuuring tes, miintaim, ihn mek a signifikant ahn kiaraktaristikali provakativ kanchribyuushan tu di dibiet rigyaadin [[aatifishal intelijens]]: weda i wi eba pasobl fi se dat a mashiin kanchos ahn kiahn tingk. Ihn lieta wok a di Nashinal Fizikal Labrichri, we ihn kriet wan a di fos dizain fi a stuor-pruogram kompyuuta, di ACE, alduo i neba akchual get bil ina i ful faam. Ina 1948, ihn muuv gaa di Yuniversiti a Manchesta fi wok pahn di Manchesta Maak 1, dat taim de imorjin az wan a di wol orlies chuu kompyuuta.

[[Category:!Main category]]
[[Category:Matimatishan]]
