[[File:Mao Zedong portrait.jpg|300px|right|thumb|Mao Zedong]]

'''Mao Zedong''' ([[Simplifai Chainiiz]]: ''毛泽东''; [[Chradishanal Chainiiz]]: ''毛澤東''; [[Wade-Giles]]: ''Mao Tse-tung''; Pinyin: ''Máo Zédōng'' <!-- {{Audio|Zh-Mao_Zedong.ogg|pronongxieshan}} -->) (26 Disemba 1893 – 9 Septemba 1976) wehna Chaini Kamiunis liida. Mao liid di [[Kamiunis Paati a Chaina]] (CPC) tu vikchri gens di [[Kuomintang]] (KMT) ina di Chaini Sibl Waar, ahn wehna di liida fi di [[Piiplz Ripoblik a Chaina|Piipl Ripoblik a Chaina (PRC)]] frahn i extablish ina 1949 tel ihn ded ina 1976. Kamanli refa tu az Chierman Mao, ihn rigyaad az wan a di muos impuotant figa ina madorn wol ischri, ahn niem bai Taim Magaziin az wan a di 100 muos influenshal smadi a di 20t senchri.

Dem uol Mao ina ofishal ai rigyaad ina Chaina we ihn nuo az di griet revaluushaneri, palitikal schratijis, ahn milichri maastamain uu difiit Jinaralisimo Chiang Kai-Shek ina di Chaini Sibl Waar, ahn den chuu ihn palisidem chransfaam di konchri ina wahn mieja wol powa. Fordamuo, Mao vyuu bai nof ina Chaina az puo'it, filasafa, ahn vijaneri. Ousomeba, atityuud tuwadz Mao chienjop sens Deng Xiaoping tek powa ahn inishiet maakit-ikanamik rifaam ina 1978, bot di ofishal paati lain mek distingshan bitwiin Mao kanchribiushan tu di Kamiunis revaluushan ahn di "eradem" ihn komit lieta ina laif. Ihn puochret kantiniu fi fiicha praminent pahn Tiananmen Giet ahn pahn aal Renminbi bil.

[[Category:Piipl]]
