{{Piipl
|Niem             = Naaman Manli
|imij             = 
|imij_saiz        = 170px
|imij_diskripshan = 
|baan             = 4 July 1893
|ded              = 2 Septemba 1969
|nashinaliti      = [[Jumieka|Jumiekan]]
|profeshan        = laaya, palitishan, lejislieta
|muuvment         = Piipl Nashinal Paati, Wes Indiz Fedarieshan
}}

'''Naaman Washintan Manli''' ar '''Norman Washington Manley''' [[Militeri Medal|MM]], [[Kwiinz Kongsl|QC]], [[Aada a Nashinal Iiro (Jumieka)|Nashinal Iiro a Jumieka]] (4 Julai 1893 &ndash; 2 Septemba 1969), wena [[Jumiekan piipl|Jumiekan]] stietsman.  Wah [[Ruodz Skalaship|Ruodz Skala]], Manli eh-bikomps wan a Jumieka liidn laaya ina di 1920z.  Manli wena advoket a [[Yunivoersal sofrij|yunivoersal sofrij]], we eh-grant bai di [[British Empaya|British]] koluonial gobanment tu di kalani ina 1944.

Tugiada wid [[Azman Fierklof|Azman Fierklof]] (Osmond Fairclough), di bredadem [[Frangk Il|Frangk]] ah [[Ken Il|Ken Il]] (Frank and Ken Hill), [[Edli P. Jiekobz|Edli P. Jiekobz]] (Hedley P. Jacobs, nuo bai ih inishal H.P. Jiekobz) a soh ada wandem, ina 1938 ih foun di [[Piipl Nashinal Paati|Piipl Nashinal Paati]] we lieta weh tai tu di [[Chried Yuunian Kanggres|Chried Yuunian Kanggres]] (Trade Union Congress,TUC) ah iibm lieta tu di [[Nashinal Woka Yuunian|Nashinal Woka Yuunian]] (National Workers Union, NWU). Ih liid di PNP ina ebri ilekshan frah 1944 tu 1967. Deh efat rizolt ina di [[Nyuu Kanstityuushan a 1944|Nyuu Kanstityuushan a 1944]], we grant ful adolt sofrij.

Manli saab az di kalani [[Chiif Minista|Chiif Minista]] frah 1955 tu 1959, ah az [[Primier|Primier]] frah 1959 tu 1962.  Ih wena propuonent a self-gobanment bot eh-poswied fi jain nain ada British kalani ina di [[Kiaribbean|Kiaribiyan]] terichri ina di [[Fedarieshan a di Wes Indiz|Fedarieshan a di Wes Indiz]] bot ih kaal refarendom pah di ishu ina 1961. Di vuotadem chuuz fi mek Jumieka witjraa frah di yuunian. Manli den ap fi kaal jinaral ilekshan iibm duo ih faib-ier mandiet eh bieli aafwe chuu. Ih laas di ilekshan tu ih kozn [[Aligzanda Bostamanti|Aligzanda Bostamanti]] a di [[Jumieka Lieba Paati|Jumieka Lieba Paati]] we liid di konchri tu [[Jumieka Indipendans|Indipendans]].

==Bayagrafi==

Naman Washinton Manli eh-baan tu mix-ries pierans ina [[Raxboro, Manchesta, Jumieka|Raxboro]] ina [[Manchesta Parish, Jumieka|Manchesta Parish]], Jumieka. Ih faada T.A.S. Manli wena sumaal-biznizman ah di son a wah chrieda uu eh-maigriet frah Yaaksha, [[Ingglan|Ingglan]] (Yorkshire , England); ih mada, Maagrit Shiera (Margaret Shearer), wena di daata a wah mix-ries uman ah ar Airish ozban, wah pen-kipa.<ref>Ranston (1999), p. 14</ref>

Manli wena briliant skala, suoja ah atliit, ah weh-stodi laa a [[Jiizas Kalij, Axfad]] az Ruodz Skala. Ih saab ina di [[Rayal Fiil Aatilari]] juurin [[Wol Waar I|Wol Waar I]], ah weh-awaad di [[Militeri Medal]] (M.M.).

Juu tu resprichri ilnis, Manli ritaya frah palitix pah ih boertdie ina 1969. Ih ded lieta da ier de, pah 2 Septemba 1969. Ih tuum eh-dizain bai di kritikali akliem Jumiekan skolpta, [[Kristifa Ganzaaliz|Kristifa Ganzaaliz]] (Christopher Gonzalez).<ref name=bg>{{cite news|first= |last= |title=Jamaican artist Christopher Gonzalez dies |url=http://www.boston.com/ae/celebrity/articles/2008/08/04/jamaican_artist_christopher_gonzalez_dies/ |work=[[Associated Press]] |publisher=[[Boston Globe]] |date=4 August 2008 |accessdate=9 August 2008 |deadurl=yes |archiveurl=http://web.archive.org/web/20081009041813/http://www.boston.com:80/ae/celebrity/articles/2008/08/04/jamaican_artist_christopher_gonzalez_dies/ |archivedate=9 October 2008 }}</ref>

==Posnal laif== 

Az yongman, ih marid ih kozn [[Edna Manli|Edna Suidinbangk]] (Edna Swithinbank, 1 March 1900 â€“ 2 February 1987) ina 1921. Deh eh-ab tuu pitni tugiada. Deh sekan son, [[Maikal Manli|Maikal Manli]] (Michael Manley), go ina palitix tu ah raizop fi ton di fuot [[Praim Minista a Jumieka|Praim Minista a Jumieka]]. Di uola son, [[Doglas Manli|Doglas Manli]] (Douglas Manley), eh-bikomps wah yunivoersiti lekchara, palitishan ah gobament minista.

Manli wena memba a Alpha Phi Alpha fratoerniti. Manli spiich intaikl, ''Fi Yunait ina Kaman Bakl'' (To Unite in a Common Battle) eh-diliva ina 1945 a di fratoerniti Toti-fos Jinaral Kanvenshan ina [[Chikaago, Ilinai|Chikaago, Ilinai]]. [http://www.munualphas.com/manley.html]

==Legisi ah hanaz==

Shaatli bifuo ih det, Manli ah Bostamanti weh prokliem [[Aada a Nashinal Iiro (Jumieka)|Nashinal Iiro a Jumieka]], fi jain blak nashinalis [[Maakos Gyaavi|Maakos Gyaavi]] (Marcus Garvey), naintiint-senchri iiro [[Paal Buogl|Paal Buogl]] (Paul Bogle), ah naintiint-senchri palitishan [[Jaaj Wiliam Gaadn|Jaaj Wiliam Gaadn]] (George William Gordon).

== Refrans ==
<references/>

== Bibliografi ==
* Ranston, Jackie, ''Lawyer Manley: Vol. 1 First Time Up'', University of the West Indies Press, 1999, ISBN 976-640-082-2

==Extoernal lingk==
*[http://www.findagrave.com/cgi-bin/fg.cgi?page=gr&GSln=Manley&GSfn=Norman&GSbyrel=all&GSdyrel=all&GScntry=46&GSob=n&GRid=9323478&df=all& Norman Manley] at [[Find A Grave]]

{{Nashinal Iiro a Jumieka}}

[[Category:!Main category]]
[[Category:Jumiekan piipl]]

[[en:Norman Manley]]
