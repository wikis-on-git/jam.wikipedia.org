[[File:Medeleeff by repin.jpg|300px|right|thumb|Dmitri Mendeleev]]

'''Dmitri Iwanowitsch Mendeleev''' (8 Febiweri 1834 – 2 Febiweri 1907, wehna wan [[Rosha|Roshan]] kemis an inventa. Im nuon az di smadi we mek di fos vorjan a di piiriadik tiebl a eliment. Im yuuz di tiebl fi pridik di prapati dem fi di eliment dem we neva get discova yet. Bitwiin 1859 an 1861, im wok pan di kyapilariti a likwid an ou di tespekchroskuop wok. Ina liet Aagos 1861 im rait im fos buk pan di spekchroskuop; im get nof rietins fi di buk. Im ton profesa a kemischri a di St. Petersburg Steit Instityuut a Teknalaji an St. Petersburg Steit Yuunivorsiti ina 1863. Ina 1865 im ton Dakta a Saiyans fi im Disatieshan “''Pan di Kombinieshan a Waata wid Alkoal''”. Im get tenya ina 1867 an bai 1871 chransfaam Sient Petersburg ina wan intanashinali rekagnaiz senta fi kemischri risaach. Aft aim rizain fram St. Petersburg Yuunivorsiti, im get a puos az Direkta a di Byuuro a Wiet an Meja. Ina disya ruol ya im get di jab fi mek nyuu standad fi di prodokshan a vadka. Chuu im wok ina di Byuuro, ina 1894 nyuu standad fi vadka get inchrajuus ina Roshan laa an aal a di vakda we mek wehn afi bi 40 % alkoal bai valyum. Ina 1907, Mendeleev ded a di iej a 72 ina St. Petersburg.

[[Category:Piipl‎]]
