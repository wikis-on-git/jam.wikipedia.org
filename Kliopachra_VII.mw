[[File:Kleopatra-VII.-Altes-Museum-Berlin1.jpg|300px|right|thumb|Cleopatra VII]]

'''Cleopatra VII''' a wehn di laas fiero fi di Ptolemaic dainasti ina Iijip. Shi yuus tu shier powa wid ar faada, Ptolemy XII, ina di fos paat a ar rien bot den lieta wid ar breda dem, Ptolemy XIII an Ptolemy XIV, uu shi wehn marid, bot ivenchali shi get fi ruul bai ar self. Az di fiero, shi av seks (kansumiet di rilieshanship) wid [[Julius Caesar|Gaius Julius Caesar]] an chrentn ar grip pan di chuon. 

Tu tide die ya, Cleopatra a stil wan papyula figa ina Westan kolcha. Ar legisi sovaiv ina nof nof aatischri an wuoliip a jramataizieshan a ar tuori ina lichicha an ada miidiya, inkluudn di chrajidi bai [[William Shakespeare|William Shakespeare]] we niem ''Anthony and Cleopatra'', di apra Cleopatra bai Jules Massenet, an di flim Cleopatra we mek in a1963. Ina muos a di dipikshan dem, Cleopatra kom kraas az priti priti an ar ability fi tek wan powaful man afta di neda a pruuf se shi luk gud fi chuu. Afta dat, shi put ar son, Caesarion, pan di siem levl az Caesar, so im kuda ruul wid ar ina niem. 

Afta dem asasiniet Caesar ina 44 BC, shi go de wid Mark Anthony ina opozishan tu di man we when fi tek uova Caesar pozishan, Gaius Julius Caesar Octavian, uu binuon az Augustus. Cleopatra briid an get twin wid Anthony, Cleopatra Selene II an Alexander Helios, an den wan nex wan, Ptolemy Philadelphus. Di breda dem uu shi when de wid afta dat neva gi ar no pikni. Afta shi luuz di bakl a Actium tu di aami we Octavian ron, Anthony komit suwisaid. Askaadn tu di chradishan dem a di taim, Cleopatra kil arself wid asp bait pan Aagos 12, 30 BK (Bifuo Krais). Iijip den ton di Ruoman pravins niem Aehyptus. Alduo Cleopatric when av di inechent Ijipshan taikl a fiero, di Ptolemais dainasti when Elenic. Dat go fi se Cleopatra yuuz tu taak di Griik langgwij, iivn duo shi binuon a di fos liida a di dainasti fi laan Ijipshan. Shi adap kaman Ijipshan biliif an diiti. Ar piechran gades wehna Isis, an ina ar rien pipl yuuz tu tink se shi a di rienkaanieshan an embadiment a di Gades a wizdom. Ar det maak di en a di Ptolemaic Kindom an di Elenic piiriyad an di staat a di Ruoman iira ina di iistan Meditarienian.

[[Category:!Main category]]
