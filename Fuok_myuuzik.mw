{{Nesiseri aatikl}}
[[File:Bartok recording folk music.jpg|right|thumb|260px|[[Béla Bartók]] a-rekaad Sluovak pezant singa ina 1908]]

'''Fuok myuuzik''' ingkluud buot chradishanal [[myuuzik]] ah di jaahra we ivalv frahi juurin di 20t senchri fuok rivaival. Di toerm arijiniet ina di 19t senchri bot noftaim iaplai tu myuuzik we uola dah dat. Som taip a fuok myuuzik azwel kaal [[wol myuuzik]].

'''Chradishanal fuok myuuzik''' kiah difain ina sebral wie az myuuzik we chranzmit uorali, ar az myuuzik wid anuon kompuoza. Ikanchraas wid komoershal ah klasikal stail.  Muotaim wan miinin kiah se bout uol sing, widoutn no nuon kompuoza; waneda miinin a myuuzik we chranzmit ah ivalv bai pruoses a uoral chranzmishan ar pofaam bai kostom uoba lang piiriad a taim.

Frah bout di migl a di 20t senchri wah nyuu faam a papila fuok myuuzik ivalv frah chradishanal fuok myuuzik.  Dis pruoses ah piiriad kaal di sekan fuok rivaival ah riich di ziinit ina di 1960z. Dis faam a myuuzik sohtaim kaal '''kantempareri fuok myuuzik''' ar '''[[fuok rivaival]] myuuzik''' fi distingguishi frah hoerlia fuok faam.<ref name="AboutDefinition"> Ruehl, Kim. Folk Music. [http://folkmusic.about.com/od/glossary/g/FolkMusic.htm/"About.com definition"], axes 18 August 2011.</ref>  Sumaala simila rivaival okor elswe ina di wol a ada taim, bot di toerm fuok myuuzik no tipikali aplai tu di nyuu myuuzik we kriet juurin demde rivaival. Dis taip a fuok myuuzik ingkluud azwel fyuujan jaahra laka [[fuok rak]], [[fuok metal]], [[ilekchrik fuok]], ah adaels kain. Wails kantempareri fuok myuuzik a jaahra we jinarali distingk frah chradishanal fuok myuuzik, ina [[Ingglish]] ishier di sieh niem, ah muotaim ishier di sieh pofaama ah venyuu az chradishanal fuok myuuzik. Aal wan dege sing maita blen di tuu tu.

=Refrans=

[[Category:Kolcha]]
