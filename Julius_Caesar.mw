{{Nesiseri aatikl}}
[[File:Giulio-cesare-enhanced 1-800x1450.jpg|300px|right|thumb|Julius Caesar]]

'''Julius Caesar''' wehna wan Ruoman milichri an Politikal liida. Im plie wan kritikal ruol ina di chransfamieshan a di [[Ruoman Ripoblik]] ina di [[Ruoman Empaiya]]. Im kangka Gaul an exten di Ruoman worl tu di [[Naat Sii]], an im uovasi di fos Ruoman inviezhan a Britn ina 55 BK. Caesar staat wan sivl waar ina 49 BK we eliviet im tu di pozishan a maasta a di Ruoman worl. Afta im tek uova kanchuol a di govament, im staat extensiv rifaam a Ruoman Sosaiyati an govament. Im senchralaiz di byuurakrasi a di ripoblik an wehn ivenchali get diklier “diktieta fieva”. Wan gruup a senita, wid [[Marcus Junius Brutus]] a liid di pak, asasiniet di diktieta pan Maach 15 ina 44 BK, ina di uop se di Ripoblik kyan gu bak tu naamal. Bot di rizolt a wehn wan neda sivl waar we liid tu di set op a wan pormanent aatakrasi bai di adapted ier we Caesar pik, [[Gaius Octavianus]]. Ina 42 BK, tuu ier afta im ded, di Senit ofishali diklier Caesar wan an di Ruoman diiti dem. Muos a we wi nuo bout Caesar bies pan di “''Commentarii''” (Kominchri) pan im milichri kyampien dem, an ada madorn suos laik di let an spiich dem we im political raival, [[Cicero]], wehn gi, di istarikal raitin a [[Sallust]] an di puoichri a [[Catallus]]. Nof muo diitiel bout im laif rekaad bai istuorian we kom afta im, laik [[Appian]], [[Suetonius]], [[Plutarch]], [[Cassius Dio]] an [[Strabo]].

[[Category:Piipl‎]]
