Di '''Iityuopian Zayan Kaptik Choch''' a wana di manshan a di Rastafarai muuvment we florish ina Jumieka ah weh ingkaapariet ina [[Flarida]] ina 1975. Memba a di muuvment se ibies pah [[Maakos Gyaavi]] tiichin ah deh se deh yuuz gianja az di Rastafarai sakriment<ref>[http://www.druglibrary.org/schaffer/hemp/potbible.htm Ganja ah di Baibl]</ref>.

Ina 1979 di gruup eh-akiuz, chrai, ah kanvik fi smogl waga-waga amount a puotent kianabis frah Jumieka tu Mayami ina hakshan we ena-kip di Jumiekan ikanami a-fluot daa deked. Di den Jumiekan Praim Minista [[Edwad Siaga]] tel wah U.S. intavyuu "A jos likl sinsimiila waa kip di konchri a-gwaan rait nou". Di Kaptikdem poblish wah frii nyuuzpiepa fi promuot Gyaaviizim ah di dikriminalizieshan a mariwaana. Deh weh aalso fiicha pah wah sinsieshanal episuod a 60 Minit pah 28 Aktuoba 1979. Di gruup liida wena Tamas Raili (Thomas Reilly), aalso nuo az Breda Lov. Ina 1986 di aaganizieshan patisipiet ina di Jogz Infuosment Adminischrieshan ierin pah kianabis rishediulin ina di Yunaitid Stiet.

Pah 8 Aagos 1994 Jim Chranma (Jim Tranmer), wah faama memba a di group, eh-rait wah leta tu Kaal Uolsn (Carl Olsen) wails ih de-meditiet pan ih 35-ier prizn sentans an ih dipaacha frah di EZCC "malishos airaaki". Uolsn eh-ron fi Gobna ina Aiowa, az a Libatierian, ina 1994 ah fi di U.S. Ous a Riprizentitiv, agen az Libatierian, ina 1996. Korantli im a priis ina di Iityuopian Zayan Kaptik Choch, ah rizaid ina Aiowa.

Di EZCC no asosiet wid di [[Kaptik Aatadax Choch]] nar di [[Kaptik Kiaklik Choch]], buot bies ina [[Iijip]]. Di Kaptik Aatadax Choch ab wah Iityuopian sista choch, we aalso anrilietid.

Di Zayan Kaptik Choch eh-fiicha ina di 2011 Bili Kaaben (Billy Corben) dakiumenchri [[Skwier Gruupa: Di Gadfaadadem a Gianja]], we di fos sekshan kansoern di gruup ah fiicha intavyuu wid soh faama memba.

== Refrans ==
<references/>

[[Category:Rilijan ina Jumieka]]
