{{Nesiseri aatikl}}
[[File:Rembrandt Harmensz. van Rijn 079.jpg|250px|right|thumb|Muoziz]]

'''Muoziz''' a wah Biblikal Iibruu rilijos liida, laa-giva ah prafit uu get kredit fi rait di [[Tuora]]. Muoziz a di muos impuotant prafit ina [[Juudizam]], ah wah impuotant prafit ina [[Izlam]], [[Kristianiti]], di [[Ba'ai Fiet]], [[Rastafarai]] ah nof ada fiet. Askaadn tu di buk a Exidos, Muoziz eh-baan ina taim wen nof waar ena-gwaan, ah wah soerj ina di nomba a piipl mek di Ijipshan Fiero taat fret, kaa ih wena-wori se deh maita elpout di henimidem. Jakobed, Muoziz Iibruu mada, aid im wen di Fiero aada se aal a di nyuubaan Iibruu bwaidem fi get kil, an ih enop get adap ina di Ijipshan raayal faambli. Afta ih kil wah Ijipshan sliev-maasta, Muoziz ron kraas di [[Red Sii]] tu [[Midian]] we ih riez animaldem we Jechro (wah priis uu eh-lib ina Midian pah di sluop a Mount Uoreb) eh-uon. Afta di Ten Plieg get lego pah Iijip, Muoziz liid di Iibruu slievdem outa Iijip, kraas di Red Siiâ€”deh bies dehself a Uoreb ah di baada a Edom. A weh disya taim ya, askaadn tu di Baibl, Muoziz get di Ten Komaanmentdem. Aalduo ih lib tel im a 120, ih ded bifuo im riich di Lan a Izrel.
 
{{Commons|Moses|Muoziz}}

[[Category:Baibl]]
[[Category:Rilijos Figa]]
