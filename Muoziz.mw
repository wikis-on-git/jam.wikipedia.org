{{Nesiseri aatikl}}
[[File:Rembrandt Harmensz. van Rijn 079.jpg|300px|right|thumb|Moses]]

'''Moses''' a wahn Biblikal Iibruu rilijos liida, laa-giva an prafit uu get kredit fi rait di Tuora. Moses a di muos impuotant prafit ina Juudaizm, an wahn ipuotant prafit ina Izlam, Kristiyaniti, di Baâ€™ai Fiet, Rastafaarianizm an nof ada fiet. Askaadn tu di buk a Eksidos, Moses baan ina wahn taim wen nof waar de bout, an wahn sorj ina di nomba a piipl mek di Ijipshan Fiero fret, kaa im wehna wori se dem maita elp out di enimi dem. Jakobed, Moses Iibruu mada, aid im wen di Fiero aada se aal a di nyuubaan Iibruu bwai dem fi get kil, an im en op get adap ina di Ijipshan raayal faambli. Afta im kil wahn Ijipshan sliev-maasta, Moses ron kraas di Red Sii tu Midian we im riez di animal dem we Jethro (wahn priis uu liv ina Midian pan di slup dem a Mt. Horeb) uon. Afta di Ten Plieg get lego pan Iijip, Moses liid di Iibruu sliev outa Iijip, kraas di Red Sii- dem bies demself a Horeb an di baada dem a Edom. A wehn disya taim ya, askaadn tu di Baibl, Moses get di Ten Komaandment dem. Aalduo im liv til im a 120, im ded bifuo im riich di Lan a Izrel.

[[Category:!Main category]]
[[Category:Rilijos Figa]]
