[[File:Hernando de Magallanes del museo Madrid.jpg|300px|right|thumb|Ferdinand Magellan]]

'''Fordinan Majelan''' ([[Ingglish]]: '''Ferdinand Magellan''' [[Puotigiis]]: Fernão de Magalhães; [[Panish]]: Fernando de Magallanes) (Pring 1480 – Iepril 27, 1521, [[Mactan Ailant]], [[Cebu]], [[Filipiinz]]). Fordinan Majelan wehn baan bout 1480 a Sabrosa, nier Chaves, ina di pravins a [[Tras-os-Montes]], wane a di wailis dischrik a [[Puortigal|Puotigal]]. Ousomeba, ihn ivenchual tek Panish nashinaliti fi get fi saab di [[Panish Kroun]], so ihn kuda chrai fain wahn weswod ruut tu di [[Spais Ailant]] dem a ''h''Indoniija. A so ihn bikoms di fos smadi fi liid expidishan kraas di [[Pasifik Uoshan]]. Dis tu wehna di fos soksesful atemp fi sorkomnavigiet di Ort. Aalduo ihn nehn kompliit di huola vaayj (dehn kil im juurin di [[Bakl a Mactan|Bakl a Mactan]] ina di [[Filipiinz]]), Majelan wehn chrabl bifuo iiswod tu di Spais Ailant dem, so ihn wehna wan a di fos smadi fi kraas aal a di miridian dem a di Gluob.

[[Category:Piipl]]
