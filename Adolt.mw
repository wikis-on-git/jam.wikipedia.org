{{Nesiseri aatikl}}
[[File:RudolfMilly.jpg|right|thumb|270px|Gruup a big piipl.]]

[[Bailoji|Bailajikali]], wah '''adolt''' ar '''big piipl''' ar '''big smadi''' a [[yuuman biin]] ar ada [[aaganizim]] we riich [[sexyual machyuoriti]]. Ina yuuman kantex, di toerm ''adolt'' adishanali ab miinin asosiet wid suoshal ah [[Laa|liigal]] kansep. Ina kanchraas tu "[[Maina (laa)|maina]]" (anda-iej), '''liigal adolt''' a [[Poersn|smadi]] uu atien di [[iej a majariti]] ah dierfuor rigyaad az indipendant, self-sofishant, ah [[:wikt:responsible|rispansebl]].
 
Yuuman adoltud ingkompas [[Adolt divelopment|saikalajikal adolt divelopment]]. Definishan a adoltud muotaim inkansistent ah kanchradikchri;  smadi maita bi bailajikali adolt, ah ab adolt biyevia a-gwaan laka big smadi bot deh stil chriit az pitni ef deh anda di liigal iej a majariti. Kanvoersli, smadi maita bi adolt liigali bot no pozes non a di [[Machyuoriti (saikalajikal)|machyuoriti]] ah rispansibiliti we difain big piipl 
kiarakta.

Ina difrah-difrah kolcha deh ab ivent we riliet tu di taim wen smadi paas frah pitni fi bikom adolt ar [[kom a iej]]. Noftaim dis rikuaya di smadi fi paas wah siiriz a tes fi dimanschriet se dat smadi pripier fi adoltud, ar wans deh riich soertn iej, sohtaim ina kanjongshan wid dimanschriet se deh pripier. Muos madan sasayati ditoermin liigal adoltud bies pah wen smadi riich di liigal spesifai iej widoutn rikuaya no dimanschrieshan a fizikal machyuoriti ar priparieshan fi adoltud.

[[Category:!Main category]]
