{{Konchri3|
| Niem             = Yunaitid Kindom a Griet Britn ah Nadan Airilan<br>''United Kingdom of Great Britain and Northern Ireland''
| Flag             = [[File:Flag of the United Kingdom.svg|90px]]
| Kuot a Aamz      = [[File:UK Royal Coat of Arms.svg|90px]]
| nashinal antem   = ''God Save the Queen''
| Map              = [[File:EU location UK.png|270px]]
| Ofishal langwij  = [[Ingglish|Ingglish]]
| Kiapital         = [[Landan|Landan]]
| Govament         = 
| taikl1           = Manak
| taikl_1          = [[Kwiin Elizabeth II|Kwiin Elizabeth II]]
| taikl2           = Praim Minista
| taikl_2          = David Cameron
| Ieria            = 243 610 kmÂ²
| Papiulieshan     = 64 511 000
| Densiti          = 255,6
| koransi          = 
| kaalin kuod      = +44
| ISO 3166 kuod    = 826 / GBR / GB
| intanet TLD      = .uk ah.gb
}}
Di '''Yunaitid Kindom''', ofishali di '''Yunaitid Kindom a Griet Britn ah Nadan Airilan''', a savrin nieshan we de aafa di naatwes kuos a kantinental [[Yuurop|Yuurop]]. A wah ailant nieshan, we mekop a [[Griet Britn|Griet Britn]], di naatiis paat a [[Airilan|Airilan]], ah nof ada likl ailant. Apaat frah di lan baada we [[Nadan Airilan|Nadan Airilan]] ab wid di [[Ripoblik a Airilan|Ripoblik a Airilan]], di nieshan soroun bai di [[Atlantik Uoshan|Atlantik Uoshan]], di [[Naat Sii|Naat Sii]], di [[Ingglish Chanil|Ingglish Chanil]], ah di [[Airish Sii|Airish Sii]]. Di bigis ailant, [[Griet Britn|Griet Britn]], kanek wid [[Frans|Frans]] bai di [[Chanil Tonil|Chanil Tonil]]. 

Di Yunaitid Kindom a yuuniteri stiet we mekop a fuo konchri: [[Ingglan|Ingglan]], [[Nadan Airilan|Nadan Airilan]], [[Skatlan|Skatlan]], ah [[Wielz|Wielz]]. Igoban bai wah paalimenchri sistim, ah di siit a gobament de ina [[Landan|Landan]], bot deh ab chrii ada nashinal adminischrieshan ina [[Belfaas|Belfaas]], [[Kaadif|Kaadif]], ah [[Edinboerg|Edinboerg]]. Di Yunaitid Kindom a kanstityuushanal manaki, ina we [[Kwiin Ilizibet II|Kwiin Ilizibet II]] a di ed a stiet. Di nieshan ab fuotiin uobasii terichri, we lef bak ina 1992 frah di [[British Empaya|British Empaya]], we weh kanchuol aalmuos kwaata a di lan soerfes a di wol, - di bigis empaya ina ischri. British influens kiah fain ina di languij, kolcha, ah liigal sistim a nof a di faama kalani. Kwiin Elizabeth a stil di ed a di [[Kamanwelt a Nieshan|Kamanwelt a Nieshan]], an di ed a stiet fi di wuola di Kamanwelt konchridem. 

Di Yunaitid Kindom a divelop konchri, wid di fif (naminal GDP) ar six (PPP) bigis ikanimi ina di wol. I wehna di fos konchri fi indoschrialaiz, ah yuus fi ron di wol az di muos powaful konchri ina di 19t ah 20t senchri. Anfaachinetli, kaaz a tuu wol waar, ah di diklain a di empaya ina di sekan aaf a di 20t senchri di ruol we iyuus fi plie ina gluobal afier jraa dong. Stil, di Yunaitid Kindom a chrang powa wid chrang-chrang ikanamik, kolchral, milichri ah politikal influens ah a wah mieja nyuuklier powa, wid di sekan ar toerd ayis difens bojet ina di wol. Di konchri a memba a di [[Yuropiyan Yuunian|Yuropiyan Yuunian]], ab poermanent siit pah di [[Yunaitid Nieshan Sikyuoriti Kongsl|Yunaitid Nieshan Sikyuoriti Kongsl]], ah memba a di [[G8|G8]], [[NATO|NATO]], [[OECD|OECD]], [[WTO|WTO]], ah di [[Kamanwelt a Nieshan|Kamanwelt a Nieshan]].

{{Di Konchri ahn Terichri a Yuurop}}

[[Category:Yuurop]]
[[Category:Yunaitid Kindom]]
