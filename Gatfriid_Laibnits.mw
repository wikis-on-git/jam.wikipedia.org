[[File:Gottfried Wilhelm von Leibniz.jpg|300px|right|thumb|Gatfriid Vilem Laibnits]]

'''Gatfriid Vilem Laibnits''' ([[Joerman|Joerman]]: '''Gottfried Wilhelm Leibniz''' pronongxieshan: [ˈlaɪpnɪts]; azwel Leibnitz ar von Leibniz;  Julai 1646 [OS: 21 Juun] – 14 Novemba 1716) wena [[Joermani|Joerman]] filasafa ah matimatishan uu weh rait muosli ina [[Latn|Latn]] ah [[French|French]].

Ih ''h''akiupai a iikual gran plies ina buot di ischri a [[Filasafi|filasafi]] ah di ischri a [[Matimatix|matimatix]]. A im eh-invent infinitezimal kialkiulos indipendant frah [[Aizak Nyuutn|Nyuutn]] (Newton), ah ih nuotieshan a di wan ina jinaral yuus sens da taim de. Ih alzwel invent di bainari sistim, foundieshan a voerchual aal madan kompyuuta aachitecha. Ina [[Filasafi|filasafi]], ih muosli memba fi [[Aptimizim|aptimizim]], dat a ih kangkluujan se wi [[Yunivoers|yunivoers]], ina rischrik sens, a di besis pasobl wan Gad kuda eh-mek. Saida [[Renei Deikaat|Renei Deikaat]] ah [[Baruk Spinuoza|Baruk Spinuoza]], im a wan a di chrii grietis 17t-senchri rashanalis, bot ih filasafi azwel luk bak tu di skolastik chradishan ah antisipiet madan [[Lajik|lajik]] ah analisis. 

Laibnits mek mieja kanchribyuushan tu [[Fizix|fizix]] ah teknalaji, ah antisipiet nuoshan we soerfis lang-lang taim afta ina [[Bailoji|bailoji]], [[Medisn|medisn]], [[Jaaloji|jaaloji]], [[Prababiliti tiiri|prababiliti tiiri]], [[Saikalaji|saikalaji]], [[Lingguistix|lingguistix]], ah [[Infamieshan sayans|infamieshan sayans]]. Ihn azwel rait  pah [[Palitix|palitix]], [[Laa|laa]], [[Etix|etix]], [[Tiyalaji|tiyalaji]], [[Ischri|ischri]], [[Filasafi|filasafi]] ah [[Filalaji|filalaji]], iibm okiejanal [[Puoychri|voers]]. Fiim kanchribyuushan tu dis wuoliip a sobjik kiata-kiata ina ih joernaldem ah ina nof touzn leta ah anpoblish maniuskrip. Op tu 2008, no kompliit edishan a Laibnits raitndem no de.

[[Category:!Main category]]
[[Category:Piipl]]
[[Category:Matimatishan]]
[[Category:Filasafa]]
