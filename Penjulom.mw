{{Nesiseri aatikl}}
[[Image:Pendulum 60deg.gif|right|250px|thumb|Iliptikal paas a penjulom wiet (tap); suing vyuu (batam)]]
'''Penjulom''' a wah wiet we sospen frah wah pivat so dat ikiah suing frii. Wen penjulom displies saidwiez fran ikuilibriom pozishan wen ia-res, isobjek tu ristuorin fuos juu tu [[Gravitieshan|graviti]] we wi ''h''axalarieti bak tuadz di ''h''ikuilibriom pozishan. Wen iriliis, di ristuorin fuos kombain wid di penjulom mas kaazi fi ''h''asiliet rong di ''h''ikuilibriom pozishan, a-suing bak ah fuot. Di taim itek fi wan kompliit saikl, wan lef suing ah wan rait suing, kaal di piiriad. Di piiriad dipen pah di lent a di penjulom ah aalso tu slait digrii pah di ''h''amplityuud, di wit a di penjulom suing.
