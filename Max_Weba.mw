[[File:Max Weber 1894.jpg|300px|right|thumb|Maxmillian Carl Emil Weber]]

'''Maxmillian Carl Emil Weber''' (Iepril 21, 1864 – Juun 14, 1920) a wehn wahn [[Jormani|Jorman]] laaya, palitishan, skala, palitikal ikanamis an suosialajis uu av a big influens pan suosiolaji tiori. Im mieja wok dem fuokos pan rashanalaizieshan ina suosiolaji a rilijan, govament, aaganizieshan tiori, an bievia. Di muos fiemos ting we im du a die se pan Di Protestant Etik an di Spirit a [[Kiapitalizam|Kyapitalizm]], we staat im aaf ina suosialaji a rilijan. Di ese egzamin di ifel we Protestantizm av pan di staat a kyapitalizm; I aagyu se kyapitalizm ano onggl matiirialis laik ou [[Karl Marx|Karl Marx]] put i, bot se i kom bout ina rilijos valyu an aidiya we yu kyaahn explien wid onggl uonaship rilieshan, teknaliji, an advaans ina edikieshan. Muos a we Weber kum op wid kaal di “''Weber Tiisis''”. Im a di fos smadi fi rekagnaiz se yaav nof difrent difrent aspek a suoshal aatariti, we im kyatigoriz askaadn tu sohn difrent faam, laik chradishan ahn laa. Di analisis we im mek bout byuurokrasi se madorn stiet instityuushan bies pan wahn faam a rashanal-liigal aatariti.

[[Category:!Main category]]
[[Category:Piipl]]
