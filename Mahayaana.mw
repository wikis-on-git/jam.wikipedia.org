'''Mahayaana''' (महायान ''mahāyāna'', litarali di "Griet Viikl") a wan a tuu (ar chrii, anda som klasifikieshan) mien egzisin branch a [[Budizim|Budizim]] ah wah toerm fi klasifikieshan a [[Budis filasafi|Budis filasafi]] ah praktis. Di Budis chradishan a [[Vajrayaana|Vajrayaana]] sohtaim klasifai az paat a Mahayaana Budizim, bot soh skala maita kansida se a difrah branch aaltugiada.<ref>[http://www.religioustolerance.org/budvaj.htm/ Buddhism: Description of the Vajrayāna tradition] Religious Tolerance, Ontario Consultants on Religious Tolerance, axes 26 November 2014</ref>

Askaadn tu di tiichin a Mahayaana chradishan, "Mahāyāna" azwel refa tu di paas a di [[Badizatva|Badizatva]] we siik kompliit inlaitnment fi di benifit a aal sentient biin, adawaiz kaal "Bodhisattvayāna", ar di "Badizatva Viikl".<ref name="autogenerated38">Damien Keown (2003), ''[https://books.google.com/books?id=985a1M7L1NcC&pg=PA38 A Dictionary of Buddhism]'', [[Oxford University Press]], p. 38</ref><ref>"The Mahayana, 'Great Vehicle' or 'Great Carriage' (for carrying all beings to nirvana), is also, and perhaps more correctly and accurately, known as the Bodhisattvayana, the bodhisattva's vehicle." - Warder, A.K. (3rd edn. 1999). ''Indian Buddhism'': p. 338</ref> Badizatva uu akomplish dis guol kaal a "samyaksaṃbuddha", ar "fuli inlaitn Buda". A samyaksaṃbuddha kiah extablish di [[Daama|Daama]] ah liid disaipl tu inlaitnment. Mahayaana Budis tiich se inlaitnment kiah bi atien ina singgl laiftaim, ah dis kiah bi akomplish iibm bai liepoersn.<ref>[http://www.religionfacts.com/mahayana/ Mahayana Buddhism: What is Mahayana Buddhism?] religionfacts.com, axes 11 June 2015</ref>

Di Mahayaana chradishan a di laajis mieja chradishan a Budizim we egzis tide, wid 53.2% a praktishana, kompier tu 35.8% fi [[Teravaada|Teravaada]] ah 5.7%  fi [[Vajrayaana|Vajrayaana]] ina 2010.<ref>Johnson, Todd M. ah Brian J. Grim [https://web.archive.org/web/20131020100448/http://media.johnwiley.com.au/product_data/excerpt/47/04706745/0470674547-196.pdf/ The World's Religions in Figures: An Introduction to International Religious Demography] axes 2 September 2013, Wiley-Blackwell, Hoboken, NJ, p.36</ref>

Chuu di kuos a i ischri, Mahayaana Budizim pred frah India tu difrah-difrah [[Sout Ieja|Sout]], [[Iis Ieja|Iis]] ah [[Soutiis Ieja|Soutiis Iejan]] konchri laka [[Banggladesh|Banggladesh]], [[Nepal|Nepal]], [[Buutan|Buutan]], [[Chaina|Chaina]], [[Taiwan|Taiwan]], [[Mangguolia|Mangguolia]], [[Sout Koria|Koria]], [[Japan|Japan]], [[Vietnam|Vietnam]], [[Indoniija|Indoniija]], [[Malieja|Malieja]] ah [[Singgapuor|Singgapuor]]. Mieja chradishan a Mahayaana Budizim tide ingkluud [[Chaini Chan|Chaini Chan]], [[Korian Sion|Korian Sion]], [[Japaniiz Zen|Japaniiz Zen]], [[Pior Lan Budizim|Pior Lan]], [[Tiantai|Tiantai]], ah [[Nichiren Budizim|Nichiren]]. Ikiah ingkluud azwel di [[Vajrayaana|Vajrayaana]] Budis chradishan a [[Shingon|Shingon]], [[Tendai|Tendai]] ah [[Tibetan Budizim|Tibetan Budizim]], we ''h''ad [[Esoterik|esoterik]] tiichin tu di Mahayaana chradishan.

==Refrans==

[[Category:!Main category]]
[[Category:Rilijan]]
[[Category:Budizim]]
