[[File:Darnley stage 3.jpg|300px|right|thumb|Elizabeth I]]

'''Elizabeth I''' (7 Septemba 1533 – 24 Maach 1603) wehna di kwiin a [[Ingglan|Ingglan]] an Kwiin a Airilan fram 17 Novemba 1558 til shi ded. Shi somtaim get kaal di Vorjin Kwiin, Glorianna, an Good Kwiin Bess, Elizabeth wehna di fif an laas Manaak a di Tyuuda dainasti. Shi a di daata a Hnery VIII, an wehn baan prinses, bot ar mada, Anne Boleyn, get eksikyuut chrii ier afta shi baan, an dem diklier se Elizabeth wehn ilijitimet. Ar breda, Edward VI, kot ar outa di sokseshan. Ina 1558 dem pudong im wil an Elizabeth get fi soksiid ar aaf-sista, di kyaklik Mary I. Wan a di fos ting dem we shi du az kwiin a wehn fi sopuot di set op a wan Ingglish Protestant choch, we shi ton di Supriim Govana fa. Piipl wehn expek Elixabeth fi marid, bot dispait di petishan dem fram paaliment, shi tan singgl. So shi gruo, shi ton fiemos fi ar vorjiniti, an wan kolt kum op roun ar we get selibriet ina puochret, pajent, an di lichicha a di die. Ina govament Elizabeth wehn muo madaret dan ar faada an breda an sista dem. Wan a ar moto dem go, “''video et taceo''” (“Mi si an no se notn”). Di biitn we di Spanish Armaada get ina 1588 asuosiet wid ar liidaship an stil luk pan az wan a di bigis vikchri dem ina English Ischri. Di taim we shi ruul get kaal di Eizabethan Iira, we fiemos fi di kwaliti Ingglish jraama we kom bout, bai plierait laik [[William Shakespeare|William Shakespeare]] an Christopher Marlowe, an fi di akomplishment a man laik Francis Drake uu expluor pan di sii. Tuwaad di en a ar rien, sohn briid a ikanamik an ilichri prablem wiikn ar papyulariti tu di paint we ar piipl dem kudn wiet fi shi ded. Afta di shaat rien a Elizabeth sista an breda dem, ar 44 ier pan di chuon gi gud stabiliti fi di kindom an elp fi faaj wan sens a nashinal aidentiti.

[[Category:Piipl]]
