Di '''Ruoman Ripoblik''' (Latn: ''Res publica Romana''; Klasikal Latn: [ˈreːs ˈpuːb.lɪ.ka roːˈmaː.na]) wena di piiriad a ienshent Ruoman siblizieshan bignin wid di uobachuo a di Ruoman Kindom, chadishanali diet tu 509 BKI, ah hen ina 27 BKI wid di extablishment a di Ruoman Empaya. A weh juurin dis piiriad wen [[Ruom]] kanchuol eh-expan frah di siti imidiet sorounin tu egemani uoba di wuola di [[Meditarienian]] wol. Juurin di fos tuu senchri a iegzistans, di Ruoman Ripoblik expan chuu a kombinieshan a kangkues ah alayans, frah senchral [[Itali]] tu di wuola di Italian peninsiula. Bai di falarin senchri, iweh-ingkluud [[Naat Afrika]], [[Spien]], ah waa nou sodan [[Frans]]. Tuu senchri afta dat, bigens di hen a di 1s senchri BKI, iweh-ingkluud di res a madan Frans, [[Griis]], ah nof a di iistan Meditarienian. Bai dis ya taim, intoernal tenshan eh-liid tu wah siiriz a sibl waar, we en op liid fe di asasinieshan a [[Juulios Siiza]], we eh-liid tu di chanzishan frah [[ripoblik]] tu empaya. Di egzak diet a dis chanzishan ya kiah bi aagyumant. Istuoriandem eh somtaim propuoz Juulios Siiza kraas a di [[Ruubikan Riva]] ina 49 BKI, Siiza apaintment az diktieta fi laif ina 44 BKI, ah adawaiz, di difiit a [[Maak Antuoni]] ah [[Kliopachra]] a di [[Bakl a Aktiom]] ina 31 BKI. Ousomeba, muos a dem yuuz di siem diet we di ienshent Ruoman dehself eh-yuuz, wen di Ruoman Senit grant exchraadineri powa tu [[Aktievian]] ah wen ih adap di taikl Agostos ina 27 BKI, az di wah ivent we hen di Ripoblik.

[[Category:Ienshent Ruom]]
