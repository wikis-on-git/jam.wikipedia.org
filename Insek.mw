'''Insek''' (frah [[Latn]] ''insectum'', a kalk a Griik ἔντομον [éntomon], "kotop ina sekshan") a wah klaas a [[invoertibret]] widin di [[haachropad]] failom we ab kaitinos [[exoskelitan]], chrii-paat badi ([[ed]], [[tuorax]] ah [[abdomen]]), chrii pier a jaintid leg, kompoun [[yai]] ah wan pier a [[antena]]. Dem a di muos daivoers gruup a [[hanimal]] pah di planit, ingkluudn muo dan a milian diskraib spiishiz ah deh riprizent muo dah aaf a haal nuo libm [[aaganizim]]. Di nomba a hextant spiishiz estimiet bitwiin six ah ten milian, ah potenshali riprizent uoba 90% a di difrah-difrah animal laif faam pah [[Oert]]. Insek kiah fain ina nieli aal invairament, alduo onggl wah sumaal nomba a spiishiz rizaid ina di uoshan, abitat we daminiet bai wah nex aachropad gruup, [[krostieshan]].

[[Category:Zuulaji]]
[[en:Insect]]
