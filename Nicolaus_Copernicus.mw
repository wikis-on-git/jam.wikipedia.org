{{Nesiseri aatikl}}
[[File:Nikolaus Kopernikus.jpg|300px|right|thumb|Nicolaus Copernicus]]

'''Nicolaus Copernicus''' (Febiweri 19 1473 – Mie 24, 1543) a wehn di fos aschranama fi kum op wid wahn kompliit iiliosenchri kasmalaji, we tek we di aidia se di ort de a di senta a di yuunivors. Di buk we im poblish jos bifuo im ded, De Revolutionibus orbium coelestium (Pan di Revaluushan a di Evnli Sfier), kansida fi bi di staat a madorn aschranami an di staat  di saiyantifik revaluushan. Di iiliosenchri magl we im kum op wid, wid di sona  di migl a di yuunivors, shuo se di muoshan a evnli badi we wi obzorv kyaahn explien widout di ort a di senta. Di wok we im du enkorij muo saiyantifik obzavieshan , an ton wahn mieja paint a nalij ina di ischri a madorn saiyans we wi kaal di Kapornikan Revaluushan. Copernicus wehna wan a di palimat dem a di Renasaans. Im a wehn wahn matamatishan, aschranama, fizishan, kwajrilinggual paliglat, klasikal skalaa, chranslieta, aatis, Kyaklik klerik, juuris,govana, milichri liida, diplomat, an ikanamis.

[[Category:Piipl‎]]
