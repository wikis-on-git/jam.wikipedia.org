{{Nesiseri aatikl}}
{{Langwij|
| niem      = Latn
| konchri   = Latiom, Ruoman Ripoblik, Ruoman Empaya, Vatikan Siti
| kantinent = [[Yuurop]]
| fambili   = [[Indo-Yuropiyan languij|Indo-Yuropiyan]]
| ofishal   = [[Vatikan]]
| iso1      = la
| iso2      = lat
| iso3      = lat
| map       = 
}}
[[File:Roman_Empire_Trajan_117AD.png|350px|right|thumb|Map indikiet di grietis extent a di Ruoman Empaya (c. 117 KE) ah di ieria goban bai Latn spiika (daak red). Nof languij muo dah Latn eh-spiik widin di empaya.]]
[[File:RomanceLanguages.png|350px|right|thumb|Rienj a di Ruomans languijdem, di madan disendant a Latn, ina Yuurop.]]

'''Latn''' (Latn: ''lingua latīna'', ˈlɪŋɡʷa laˈtiːna) a [[klasikal languij]] we bilangx tu di [[Italik languij|Italik branch]] a di [[Indo-Yuropiyan languij]]. Di [[Latn alfabet]] diraiv frah di [[Uol Italik|Uol Italik skrip]], [[Ichroskan alfabet|Ichroskan]] ah [[Griik alfabet]].

Latn weh arijinali spiik ina [[Latiom]], [[Itali]].<ref>John Edwin Sandys. ''A companion to Latin studies'' (1910) Chicago: University of Chicago Press. pp. 811–812</ref> Chuu di powa a di [[Ruoman Ripoblik]], iweh bikom di daminant languij, inishali ina Itali ah sobsikuentli raichuu di [[Ruoman Empaya]]. [[Volga Latn]] divelop ina di [[Romans languij]]dem, laka [[Italian]], [[Puotigiis]], [[Panish]], [[French]], ah [[Rumienian]]. Latn, Italian ah French eh-kanchribiut nof wod tu di [[Ingglish|Ingglish languij]]. Latn – alang wid [[Ienshent Griik|Griik]] – ruut yuuz ina [[tialaji]], [[bailoji]], ah [[medisn]].

Bai di liet Ruoman Ripoblik (75 BKE), [[Uol Latn]] eh-don standadaiz ina [[Klasikal Latn]]. [[Volga Latn]] ena di koluokial faam we spiik juurin di siem taim ah ates ina inskripshan ah di wok a kamik plierait laka [[Plautus]] ah [[Terans]].[4] [[Liet Latn]] a di raitin languij frah di 3d senchri, ah [[Midiival Latn]] a di languij yuuz frah di 9t senchri tel di [[Renesans]] we eh-yuuz [[Renesans Latn]]. Lieta, Hoerli Madan Latn ah [[Madan Latn]] ivalv. Latn eh-yuuz az di languij a intanashinal komiunikieshan, skalaship, ah sayans optel wel ina di 18t senchri, wen iweh-bigin fi soplaant bai voernakiula. [[Ikliiziastikal]] Latn rimien di ofishal languij a di [[Uoli Sii]] ah di [[Ruoman Rait]] a di [[Kiaklik Choch]].

Tide, nof schuudent, skala ah memba a di Kiaklik kloerji spiik Latn fluentli. Deh tiichi ina praimri, sekanderi ah puos-sekanderi edikieshanal instityuushan rong di wol.

Latn a wah aili inflek languij, wid chrii distingk jenda, sebm noun kies, fuo voerb kanjugieshan, fuo voerb prinsipl paat, six tens, chrii poersn, chrii muud, tuu vais, tuu aspek ah tuu nomba.

==Refrans==
<references/>

[[Category:Languij]]
