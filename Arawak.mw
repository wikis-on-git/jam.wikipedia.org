[[File:Arowak woman by John Gabriel Stedman.jpg|right|thumb|Arawak uman, picha bai Jan Giebrel Stedman (John Gabriel Steadman)]]

Di '''Arawak Nietiv Piipl''' ar jos '''Arawak''' a weh wan a di indijinos piipldem ina [[Sout Amoerka]] ah di [[Kiaribiyan]].<ref name=Britannica.com>[http://global.britannica.com/topic/Arawak "Arawak", Encyclopaedia Britannica website.]</ref> Jinarali, di wandem frah Sout Amoerka weh-niem ''Lokono'', ah di wandem frah di Kiaribiyan weh-niem [[Taino]].<ref name=Smithsonianmag.org>[http://www.smithsonianmag.com/people-places/what-became-of-the-taino-73824867/?no-ist "What Became of the Taino?", The Smithsonian website.]</ref>

== Niem ==
Di toerm Arawak arijinali aplai spisifikali tu di Sout Amoerkan gruup uu self-aidentifai az Arawak, Arhuako ar Lokono. Fi deh languij, di Arawak languij, gii niem tu di Arawakan languij fambili. Arawakan spiika ina di Kiaribiyan eh azwel nuo istarikali az di Taíno, di toerm miinin se gud ar nuobl we som ailanda yuuz fi distingguish deh gruup frah di niebarin Ailan Kiaribdem. Ina 1871, etnalajis Daniel Giarisn Brintan (Daniel Garrison Brinton) propuoz se fi kaal di Kiaribiyan papiules "Ailan Arawak" juu tu deh kolchral ah lingguistik similariti wid di mienlan Arawak. Sobsikuent skala shaatn dis kanvenshan tu "Arawak", we kriet kanfyuujan bitwiin di ailan ah mienlan gruupdem. Ina di 20t senchri, skala laka Oervin Rouz (Irving Rouse) rizyuum fi yuuz "Taíno" fi di Kiaribiyan gruup fi emfasaiz deh distingk kolcha ah languij.

==Ischri==


==Madan die disendant==


==Memuorial a Arawak Piipl tide==
[[File:Coat of Arms of Jamaica.svg|thumb|Arawak piipl pon di [[Kuot a Aamz a Jumieka]]]]

== Madoern papilieshan ah disendant ==
Di Paniadem we araiv a Ba'aamaz, Kyuuba, ah Ispanyuola (tide Ieti ah di Daminikan Ripoblik) ina 1492, ah lieta a Puoto Riiko, neh kyaa no uman wid dem pah deh fos expidishandem. Di expluoradem briid wid Taíno uman, uu bier mestiizo pitni az rizolt. Wails iweh tingk se Taíno weh extingk az wah distingk papilieshan sens di 16t senchri, nof piipl ina di Kiaribiyan ab Taíno ansischri.

A bout 10,000 Lokono lib praimerili ina di kuostal ieria a Venizuela, Gayana, Surinam, ah French Gayana, ah nof muo Lokono disendant de raichuu di riijan. Nolaka nof adaels indijinos gruup ina Sout Amoerka, di Lokono papilieshan a-gruo.

==Refrans==
<references/>

{{Jumieka}}

{{Commons|Arawak|Arawak}}

[[Category:Kiaribiyan]]
[[Category:Ischri a Jumieka]]
