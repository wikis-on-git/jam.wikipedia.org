[[File:Galileo.arp.300pix.jpg|300px|right|thumb|Galileo Galilei]]

'''Galileo Galilei''' (Febiweri 15 1564- 8 Janiweri 1642) a wehn wan Italian fizisis, mtamatishan, aschranama, an filasifa uu plie wan mieja ruol ina di Saiyantifik Revaluushan. Im av nof achiivment, laik di impruuvment a di teliskuop an di aschranamikal obzavieshan dem we dat mek pasibl. Galileo get kaal di “faada a madorn obzavieshanal aschranimi”, di “faaa a madorn fiziks”, an di “faada a saiyans”, an di “faada a madorn saiyans”. Di muoshan a objek we akselariet a di siem riet, we get tiich ina nieli evri ai skuul an inchrodokshan kalij fiziks kuos, wehn stodi bai Galileo az di sobjek niem Kenematiks. In kanchribyuut tu obzavieshanal aschranimi wid di teliskapic kanfamieshan a Viinos fiez dem, di fuo bigis satalait roun Jupita, an di obzavieshan an analisis a sonspat. Galileo kom gens nof opozishan wen im chapiyan iiliosenchrizm. Nof piipl wehn stil biliiv se di ort stie iwdout muoshan a di senta a di yuunivors, and di choch se iiliosenchrism wehn rang an kanchreri tu skripcha ina Febiweri 1616. Wen im get ina chobl wid di choch, im tel dem se im ago stap priich gens di jiosenchrik vyuu. Wen im go difen im vyuu de mina im muos fiemos wok, Dialogue Concerning the Two Chief World Systems, we poblish ina 1632, in en op spen di res a im laif aanda ous ares, kaa di Inkwizishan fain im gilti a erisi.

[[Category:!Main category]]

[[en:Galileo Galilei]]
