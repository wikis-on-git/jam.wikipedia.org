{{Nesiseri aatikl}}
'''Aat''' a wah difrah-difrah rienj a yuuman aktiviti fi kriet vijual, aaditeri ar pofaamans aatifak – aatwok, we hexpress di aata himajinietiv ar teknikal skil, inten fi bi aprishiet fi deh byuuti ar imuoshanal powa.[1][2] Ina deh muos jinaral faam dem aktiviti ya hingkluud di prodokshan a wok a haat, di kritisizim a haat, di todi a di ischri a haat, ah di hestetik diseminieshan a haat.

Di huolis faam a haat we dakiument a vijual aat, we ingkluud krieshan a himij ar abjik ina fiil we hingkluud pientin, skolpcha, printmekin, fotografi ah adaels vijual miidia. Aachitecha muotaim ingkluud az wan a di vijual aat; ousomeba, laka dekorietiv aat, ar advataizin,[3] ihinvalv di krieshan a habjik we praktikal kansidarieshan a yuus isenshal—ina wie we no yuujal ina pientin, fi egzampl. Myuuzik, tieta, flim, daans, ah hadaels pofaamin aat, azwel lichicha ah hadaels miidia laka intaraktiv miidia, deh ingkluud ina braada difinishan a haat ar di haats.[1][4] Optel di 17t senchri, haat kuda eh-refa tu heni skil ar maastari ah neh difranshiet frah kraaf ar sayans. Ina madan yuusij afta di 17t senchri, we hestetik kansidarieshan paramount, fain aat get separiet out ah distingguish frah skil we akuaya jinarali, laka dekorietiv ar aplai haat.

Aat kiah kiaraktaraiz ina toermz a mimiisis (di riprizentieshan a rialiti), expreshan, komiunikieshan a himuoshan, ar adaels kualiti. Juurin di Ruomantik piiriad, aat eh-komiin laka "speshal fakolti a di yuuman main fi klasifai wid rilijan ah sayans".[5] Duo di difinishan a wa ah wa kanstityuut aat dispyuut[6][7][8] ah chienj-chienj uoba taim, jinaral diskripshan menshan di aidie a himajinetiv ar teknikal skil we stem frah yuuman iejensi[9] ah krieshan.[10]

Di niecha a haat, ah rilietid kansep laka krietiviti ah intopritieshan, expluor ina branch a filasafi nuo az estetix.[11] 

[[Category:Aat]]
