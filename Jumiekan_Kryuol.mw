{{Fiicha aatikl}}
{{Langwij|
| niem      = '''Jumiekan Patwa'''
| konchri   = [[Jumieka]], [[Kasta Riika]], [[Panamaa]], San Andres ahn Providensia Ailan a [[Kolombia]]
| kantinent = [[Amoerkaz]]
| fambili    = Wes Atlantik Ingglish Kriyuol 
| ofishal   = Infaamal
| iso1      =
| iso2      =
| iso3      =  jam
| map       =
}}
'''Jumiekan Patwa''' a di nashinal langwij a di konchri a [[Jumieka]]. Alduo ''h''Ingglish a di ''h''ofishal langwij a Jumieka, ahn dehn aal av wa dehn kaal [[Jumiekan Ingglish]], a muosli bakra ahn tapanaaris yu ie wid i ina ''h''ofishal sorkl, anles smadi a chrai piiki-puoki fi ''h''impres piipl. Kaman yuusij rienj frahn Jumiekan Ingglish tu braad Patwa wid bout chrii levl a separieshan, noftaim ina di wan piika siem wan kanvasieshan. Noftaim, Jumiekan piipl muuv bitwiin di braad Patwa ahn Jumiekan Ingglish wen dem de taak, aal iina di siem sentens.

== Ischri ==

=== hAborijinal dedlef ===
Di fos piipl wi nuo bout we wen a liv pan di hailan a di [[Taino]] dem, we did taak [[Arawak]] langwij. Dehn get waip out likl afta di Panyad dem kech a di hailan wen dehn did a sorch fi Kyatie (''Cathay''), di lan a guol ina di Iis. So dehn no de bout lang inof fi hinfluens di divelopment a Jumiekan Patwa. Di fyuu wod we dehn dedlef gi wi a laik ''orikien'', ''kasaava'', ''Liganii'', ''amok'', ''kalalu'' ahn ''guaava''.

=== hAibiirian Toch ===
Di Panish dem dehnself nehn lef moch muo dan fyuu wod, laik ''pasiero'' frahn ''pasajero'', ahn ''eskobiich'' frahn ''escabechar''. Plies-niem laik ''Sivil'', ''hUocho Rayas'', ''Raya Kuoba'', ''Raya Byuuno'' ahn ''Puoto Siiko'' maak dehn paas. Aalduo di Puotigiis neba ruul Jumieka, dehn wehn go aal bout Afrika ahn di Kyaribiyan chruu di Migl Pachiz a chried sliev. Fi dem wod ''pequeno'' a di harijin fi di Jumiekan wod ''pikanini'' an aala di difrant difrant vorzhan a i we yu kyahn fain ina hada Kriol ahn pijin langwij. Wi get ''gizaada'' frahn ''guisado'' ahn ''palaava'' frahn ''palavra''. Di Panish ahn Puotigiis Juu dem alaik flai kom a Jumieka fi hekskiep di hIngkwizishan ahn som kom frahn Surinam ahn hada hels paat a di Kyaribiyan tu. Dehn gi wi niem laka ''Lindo'', ''Liivi'' (''Levy''), ''Dacasta'' (''Dacosta''), ''Gyaasha'' (''Garcia'')ahn ''Agilar'' (''Aguilar'').

=== Di British Tamp ===
Chuu dehn nehn a du so wel fi kanchruol di Nyuu Wol gens di Panish dem, sohn hInglish admiral disaid se dem a go tek we Jumieka fi hAliva Kramwel (Oliver Cromwell)no tuu bex wid dem. Di Panish dem nehn hekspek fi get atak so dehn nehn pripier nontaal, so a dat mek nof a dem ron we go a Kyuuba. Som a dehn sliev tek di hapachyuuniti fi hekskiep ina di il dem ahn jain di Maruun dem. Frahn da taim de, hIngglish tek ruut, an di suoja ahn siela dem taat fi tiich i. Aafa dat, di sekla dem wehn tiich i tu, wid dehn uovasia, buk-kipa, hindencha saabant ahn mishineri dem. Som a demaya taak difrant riijanal British daiyalek ou koms wi get di Skatish ahn hAirish influwens.

=== ''h''Arijin a Jumieka Taak ===
Linguis dem aidentifai "pyuor" Jumiekan, we yu fain muosli a konchri, wid riijanal difrans, laka wahn mikscha a sebmtiint senchri ''h''Ingglish ahn [[Wes Afrika]]n, (muosli Chui), kanschrokshan ahn vokyabileri, wid som [[Panish]] ahn [[Puotigiis]] iin de tu fi a gud miksop. Di ''h''aksent ahn tuon a vais kom frahn Skatish ah ''h''Airish. Bies pan di [[ischri a Jumieka]], dis shudn sopraizn sins di bolk a di papilieshan disen frahn sliev we kom frahn Wes Afrika, fos bai di Panish, den dem lorn Ingglish frahn dehn British uona, bakra, ''h''advenchara, ah mishaneri dem.

=== Korant stietos ===
Potenshal, faib milian piipl, di papilieshan a Jumieka ''h''ingkluudn di dayaspora, taak Jumiekan ina wan faam ar di ''h''ada. Laka eni ''h''ada libm languij, ichienj ah kantiniu chienj uoba taim. Mosa ''h''onggl fyuu ''h''oul-taima baka bush a konchri ar aisoliet frah waa gwaan a yaad ina Brixtan ar Bruklin kiah kot di braad Patwa, ar wa maita kom fi nuo az ''h''Aakiek ar Klasikal Jumiekan.<ref name="test">[http://www.jumieka.com] LangwiJumieka rekanaiz chrii digrii a Jumiekan wid J3 az di bazilek.</ref> Di majariti taakin wi jrap somwe ina di migl a di spekchrom. Deh ''h''aalwiez a-mekop nyuu wod laka ''aatikal'' ah ''tapanaaris'', ar chuu di ''h''iiz a ''h''intanashinal chrabl ah ''h''ilekchranik komiunikieshan, baara dem frah elswe, laka ''bling-bling'' frah ip-ap. Di languij wi chienj bot inaa ded fari tek iin eni nyuu wod ah Jumiekanaiz dem. So langx az fi Jumiekandem piich patan no chienj, deh wi kantiniu tek di siem Ingglish ah toni ina deh uona languij. Aal nou, no govament aatariti no waah meki ofishal. No kia umuch deh waah sopresi, a ''h''it Jumieka piipl wi ''h''aalwiez taak. Idon du aredi. A deh languij muo dah ''h''eniting els we set dem apaat az wah piipl.

== Grama ==

=== Noun ===
Laka ina ''h''Ingglish, noun no chienjop fi suut nomba, kies nar jenda. Demaya shuo adawaiz ar di kantex wi tel yu.

'''Pluural'''<br>
# Pluuralaizieshan fala di dairek patan fain ina nof Wes Afrikan langwij:<br><center>noun + 3d poersn pluural pruonoun</center><br><center>pus + dem > pusdem</center>
# Adawaiz, pluural indikiet bai kualifaya ar kantex:
<br><center>wan bwai > tuu bwai</center><br><center>som bwai > some boys</center><br><center>demde bwai > those boys</center>
<br><center>di bwaidem > nof bwai </center>
# Som wod kip deh Ingglish pluural faam fi buot singgiula ah pluural:<br><center>wah ans > nof ans</center><br><center>wan flowaz > six flowaz</center><br><center>wah shuuz > pier a shuuz</center><br><center>wan brejrin > som brejrin</center>

=== Pruonoun ===

 mi
 yu
 ih/ih/i
 wi
 unu
 deh

=== Pozeshan ===

 mi - fimi
 yu - fiyu
 ih/ar/i - fiim/fiar/fiit
 fiwi - fiwi
 unu - fiunu
 fidem - fidem

=== Ditoermina ===

 wah
 di
 dis/disya
 daa/daade
 demaya
 demde
 som
 heni
 hebri
 haal
 non

=== Intaragatib ===

 a-uu
 a-uufa
 a-wa/a-wara
 a-hush
 a-wen
 a-wa mek/sieka wa
 a-we/we paat/hush paat
 a-ou

=== Pripozishan ===
a di tap
de a yaad

== Lichicha ==
* [[Jiizas: di Buk We Luuk Rait bout Im]]

==Refrans==
<references/>

== Chek out demya tu ==
* [[incubator:Wp/kri/Men Pej|Tes-Wikipidia ina ''Sa-Lone Krio'']]
* [[:ht:|Wikipedia ina ''Ieti (Afro-French) Kryuol'']]
* [[Lis a Afrikan wod ina Jumiekan Patwa]]
* [[Mekatelyu]]

== Bibliografi ==
* Adams, L. Emilie (1991) ''Understanding Jamaican Patois: An Introduction to Afro-Jamaican Grammar'', Kingston: Kingston Publishers Limited.
* Bailey, Beryl Loftman (1966) ''Jamaican Creole Syntax: A Transformational Approach'', Cambridge: Cambridge University Press.
* Blair, Teresa P. (2013) ''A-Z of Jamaican Patois (Patwah): Words, Phrases and How We Use Them'', Bloomington: AuthorHouse.
* Bible Society (British & Foreign Bible Society) (2012) ''Di Jamiekan Nyuu Testiment: The Jamaican New Testament'', Kingston: Bible Society of the West Indies.
* Cassidy, Frederic Gomes & Robert Brock Le Page (2002) ''Dictionary of Jamaican English''; Kingston: University of West Indies.
* Chang, Larry (2014) ''Biesik Jumiekan: Introduction to Jamaican Language''; Washington: Chuu Wod.
* Di Jamiekan Langwij Yuunit (2009) ''Writing Jamaican the Jamaican Way/ Ou fi Rait Jamiekan''; Kingston: Arawak Publications.
* Durrleman-Tame, Stephanie (2008) ''The Syntax of Jamaican Creole: A Cartographic Perspective''; Linguistics today / Linguistik aktuell, Amsterdam: John Benjamins  
* Jabari Reynolds, Ras Dennis (2006) ''Jabari: Authentic Jamaican Dictionary of the Jamic Language''; Waterbury: Around the Ways Books.
* Jaganauth, Dhanis (2001) ''The use of Se in Jamaican'' in Christie, Pauline (ed.) ''Due Respect: Essays on English and English-related Creoles in the Caribbean in Honour of Professor Robert Le Page''; Kingston: University of West Indies.
* Krause, Stefanie (????) ''Patwa als sprachliches Mittel zum Ausdruck jamaikanischer Identit√§t''
* Lalla, Barbara A., and Jean D'Costa (1990) ''Language in Exile: Three Hundred Years of Jamaican Creole''; Tuscaloosa: University of Alabama.
* Miller, Frederic P., et al. (2009) ''Jamaican Patois'', Alphascript Publishing.
* Odimegwu, Pamela (2012) ''A Comparative Analysis of Jamaican Creole and Nigerian Pidgin English''
* Osborne, Sheila and Eddie Osborne (1993) ''Essential Jamaican Patwa: For English-Speaking Travelers''; Osborne Communications
* Patrick, Peter (1999) ''Urban Jamaican Creole: Variation in the Mesolect''; Amsterdam/Philadelphia: John Benjamins Publishing Company.
* Patrick, P L (2007) ''Jamaican Patwa (Creole English) in ''Comparative Creole Syntax: Parallel Outlines of 18 Creole Grammars, JA Holm & PL Patrick (eds.), 127-152.
* Samuels, Janice (2009) ''Jamaican Patwa No Problem: A Tourist's Guide to Jamaican Language and Culture''; Grant House Publishers.
* Sibley, Inez K. (1968) ''Quashie's Reflections in Jamaican Creole''; Kingston: Bolivar Press.
* From Jamaican Creole to Standard English: A Handbook for Teachers
* London Jamaican -Jamaican Creole in London
* Codeswitching on the Web: English and Jamaican Creole in E-mail Communication
* R. B. Le Page (1960) Jamaican Creole, Macmillan
* Suprasegmental Phenomena in Jamaican Creole
* "Assertive 'no' in Jamaican Creole"
* Jamaican Creole Language Course: (for English Speaking Students)
* "Wah Yu Sey Miss?". A Study of the Jamaican Creole Speaking Students at Mount Winston: A Rural Elementary School in Jamaica West Indies
* A Reanalysis of the Phonological System of Jamaican Creole
* The role of Jamaican creole in language education
* Jamaican Creole and Tok Pisin. Grammatical Similarities and Differences ...
* Plural Marking Strategies in Tok Pisin and Jamaican Creole: A Comparative ...
* Plural Marking Strategies in Tok Pisin and Jamaican Creole: A Comparative ...
* Where Hummingbirds Come from Bilingual Jamaican Creole English
* African retentions in Jamaican Creole: A reassessment
* Quantification in Jamaican Creole: The Syntax and Semantics of Evri ('every') in Interaction with Indefinites
* Linguistic Variation in Urban Jamaican Creole: A Sociolinguistic Study of Kingston, Jamaica
* Relative Clause Formation in Jamaican Creole
* Jamaican Creole: An Historical Introduction to Jamaican Creole by R. B. Le Page and Four Jamaican Creole Texts with Introduction, Phonemic, Transcriptions and Glosses by David de Camp
* Relative Clause Formation in Jamaican Creole
* The Copula in Jamaican Creole
* Phraseology and Culture: The Case of Jamaican Creole
* A Variety of Contact Language: Linguistic Aspects of Jamaican Creole and Black English Vernacular (I)
* Jamaican Creole. An Historical Introduction ... by R.B. Le Page and Four Jamaican Creole Texts, with Introduction, Phonemic Transcriptions and Glosses, by David De Camp.
* Innovation in Jamaican Creole: The Speech of Rastafari
* Jamaican English: What are the Features of Jamaican Creole ?
* Jiizas: Di Buk We Luuk Rait Bout Im Jamaican Creole Translation Project
* Jamaican Creole. Four Jamaican Creole Texts: An Historical Introduction to Jamaican Creole
* The Dance of the Caterpillars Bilingual Jamaican Creole
* An International Jamaican Patois Book and the Teachings of Rastafarians: Guide to Better Learning of Jamaican Patois 
* The English Past Tense and the Jamaican Creole Classroom (Jamaican Language)
* Quantification in Jamaican Creole: The Syntax and Semantics of Evri ("every") in Interaction with Indefinites
* Some Similarities Between Jamaican Creole and the Dialect of Tobago

{{Jumieka}}

[[Category:Jumiekan Kryuol]]
[[Category:Jumieka]]
[[Category:Kolcha]]
[[Category:Languij]]
