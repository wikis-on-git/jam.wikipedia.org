{{Nesiseri aatikl}}
[[File:Degas- La classe de danse 1874.jpg|thumb|Klasikal bel tuutu wier ina ''Di Daans Klaas'' (The Dance Class) bai [[Edga Dega]] (Edgar Degas), 1874]]
'''Bale''' (IPAc-en bæleɪ, IPA-fr balɛ) a taip a [[pofaamans daans]] we arijiniet ina di [[Italian Renesans]] kuot a di 15t senchri ah lieta divelop ina [[kansoert daans]] faam ina [[Frans]] ah [[Rosha]]. Isens bikom pred aal uoba az wah ai teknikal faam a daans wid iwuona [[Glasari a bale|vokiabileri bies pah French toerminalaji]]. Iab gluobal influens ah elp fi difain di foundieshanal [[Balet tekniik|tekniik]] yuuz ina nof adaels daans jaahra. Fi bikom wah [[bale daansa]] rikuaya nof ier a chrienin. Bale tiich ina difrah-difrah skuul rong di wol, we istarikali ingkaapariet fi deh uona kolcha fi ivalv di aat.

''Bale'' kiah refa azwel tu wah bale daans [[wok a aat|wok]], we kansis a di [[kuoriagrafi (daans)|kuoriagrafi]] ah [[myuuzik]] fi bale prodokshan. Wah wel-nuo egzampl a dis a ''[[Di Notkraka]]'' (The Nutcracker), wah tuu-ak bale we eh arijinali kuoriagraaf bai [[Marios Petipa]] (Marius Petipa) ah [[Lev Ivanov]] wid myuuzik skuor bai [[Piotr Ilyich Chaikavski]] (Pyotr Ilyich Tchaikovsky). Balet kuoriagraaf ah pofaam bai chrien aatis. Chradishanal klasikal bale yuujali pofaam wid [[klasikal myuuzik]] akompniment ah yuuz ilabret kastyuum ah stiejin, wails madan bale, laka di nioklasikal wok a Moerkan kuoriagrafa [[Jaaj Balanshiin]] (George Balanchine), muotaim pofaam ina simpl kastyuum (e.g., liotaad ah taits) ah widoutn yuuz ilabret set ar siinri.

[[Category:!Main category]]
[[Category:Kolcha]]
