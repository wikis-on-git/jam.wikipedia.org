{{Nesiseri aatikl}}
[[File:World homosexuality laws map|thumb|Wol omosexyualiti laa]]
[[File:LGBT rights at the UN|thumb|LGBT raits a di Yunaitid Nieshan]]

'''Laa''' we afek '''lezbian, gie, baisexyual, ah chransjenda''' ('''[[LGBT]]''') piipl vieri wuoliip bai konchri ar terichri&mdash;ebriting frah liigal rekanishan a [[siem-sex marid]] ar [[Sivl yuunian|ada taip a paadnaship]], tu di [[det penalti]] az ponishment fi siem-sex ruomantik/sexyual aktiviti ar aidentiti.

LGBT raits kansida az [[yuuman raits]] bai [[Amnesti Intanashinal]]<ref name=AI>{{cite web | url=http://www.amnestyusa.org/our-work/issues/lgbt-rights/about-lgbt-human-rights | title=About LGBT Human Rights | publisher=Amnesty International | accessdate=29 March 2013}}</ref> ah [[sivl raits]] bai som.<ref name=Becker>{{cite web | url=http://www.huffingtonpost.com/john-becker/lgbt-rights-are-civil-rights_b_1368381.html | title=LGBT Rights Are Civil Rights | publisher=Huffington Post | date=23 March 2012 | accessdate=29 March 2013 | author=Becker, John}}</ref> LGBT raits laa ingkluud, bot no limit tu, di falarin: 
* lou [[MSM blod duona kanchovoersi|man uu sex wid man fi doniet blod]]
* gobament rekanishan a siem-sex rilieshanship (laka vaya siem-sex marid ar simila yuunian)
* lou [[LGBT adapshan]]
* rekanishan a [[LGBT pierentin]]
* [[anti-buli lejislieshan]] ah schuudent nan-diskriminieshan laa fi protek LGBT pitni an/ar schuudent
* [[imigrieshan ikualiti]] laa
* anti-diskriminieshan laa fi implaiment ah ouzin
* iet kraim laa we provaid inans kriminal penalti fi prejudis-muotivietid [[voilens gens LGBT piipl]]
* iikual [[iej a kansent]] laa
* iikual axes tu [[asis riprodoktiv teknalaji]]
* axes tu [[sex riasainment soerjri]] ah [[aamuon ripliesment terapi (chransjenda)|aamuon ripliesment terapi]]
* [[Liigal aspek a chranzsexyualizim|liigal rekanishan ah akomodieshan a riasain jenda]]
* laa we riliet tu [[sexyual orientieshan ah milichri saabis]]

Az a Iepril 2016, naintiin konchri, muos a dem lokiet ina di [[Amoerkaz]] ah [[Westan Yuurop]], rekanaiz siem-sex marid ah grant muos (ef no aal) a dieda raits lis tapsaid tu iLGBT sitizndem. Konchri wid siem-sex marid rekanaiz nieshanwaid a: Aajentiina, Aislan, Beljiom, Brazil, Denmaak (exkluudn di Fero Ailanz), Frans, Kianada, Kolombia, Logzimboerg, di Nedalanz (exkluudn Aruuba, Kyuurasao ah Sint Maatn), Nyuu Ziilant, (exkluudn Niue, Tokelau ah di Kuk Ailanz), Naawie, Puotigal, Sout Afrika, Spien, Swiidn, di Yunaitid Kindom, (exkluudn Nadan Airilan, di Kroun dipendansidem ah muos British Uobasiiz Terichri. Siem-sex marid liigal ina di Pitkiern Ailanz) di Yunaitid Stiet (exkluudn muos Nietiv Amoerkan chraib. Siem-sex mariid liigal ina akliis 24 a dem. Aplikieshan tu Amoerkan Samuowa anklier.) ah Yurugwai. 

Anti-LGBT laa ingkluud, bot no limit tu, di falarin: [[sadami laa]] we piinalaiz kansensyual siem-sex sexyual aktiviti wid fain, jiel toerm, ar di det penalti; anti-"[[lezbian]]izim" laa; ah aya iej a kansent fi siem-sex aktiviti.

Ina 2011, di [[Yunaitid Nieshanz Yuuman Raits Kongsl]] paas ifos rezaluushan we rekanaiz LGBT raits, we eh-fala op wid wah ripuot frah di UN Yuuman Raits Komishan we dakiument vailieshan a di raits a LGBT piipl, ingkluudn [[iet kraim]], kriminalizieshan a [[omosexyualiti]], ah [[diskriminieshan]]. Falarin op pah di ripuot, di UN Yuuman Raits Komishan oerj aal konchri we neh du so yet fi inak laa we protek biesik LGBT raits.<ref>{{Cite news |url=http://www.huffingtonpost.com/2011/06/17/un-gay-rights-protection-resolution-passes-_n_879032.html |date=17 June 2011 |agency=Associated Press |first=Frank |last=Jordans |title=U.N. Gay Rights Protection Resolution Passes, Hailed As 'Historic Moment' }}</ref><ref>{{cite web |publisher=United Nations |title=UN issues first report on human rights of gay and lesbian people |url=http://www.un.org/apps/news/story.asp?NewsID=40743 |date=15 December 2011}}</ref>

Az a Mie 2016, 16 konchri ab aniikual iej a kansent laa.<ref name="ILGA">{{cite web|title=State Sponsored Homophobia 2016: A world survey of sexual orientation laws: criminalisation, protection and recognition|url=http://ilga.org/downloads/02_ILGA_State_Sponsored_Homophobia_2016_ENG_WEB_150516.pdf|work=[[International Lesbian, Gay, Bisexual, Trans and Intersex Association]]|accessdate=19 May 2016|date=17 May 2016}}</ref>

As a Mie 2016, 74 konchri azwel faib sob-nashinal jurisdikshan ab laa fi kriminalaiz omosexyualiti,<ref name="ILGA"/> wid muos a dem lokiet ina [[Ieja]] ah [[Afrika]]. Ina 2006 datde nomba wena 92.<ref name="ILGA"/> Fi faib sob-nashinal jurisdikshan a: di pravins a Ache ah Sout Sumachra (Indoniija), di Kuk Ailanz (Nyuu Ziilant), Gaaza (Palistain) ah Marawi Siti (di Filipiinz).

== Refrans ==
<references/>
