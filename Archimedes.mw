{{Nesiseri aatikl}}
[[File:Domenico-Fetti Archimedes 1620.jpg|300px|right|thumb|Archimedes]]

'''Archimedes a Syracuse''' (s. 287 BK) wehna wahn [[Griis|Griik]] matamatishan, fizisis, injinier, inventa, an aschranama. Alduo nobadi no nuo moch bout im laif, wi stil kansida im wan a di bes saiyantis dem ina klasikal antikwiti. Ina Fiziks, im lie di foundieshan fi aijrostatiks, statiks, an di explanieshan a di prisipl a di liiva. Archimedes pruuv se di sfier av tuu tord a di valyum an sorfes ieria az di silinda, an dis a wan a di grietis matamatikal achiivment dem im av. Im dizain nof mashiin, laik siij injin an di skruu pomp we niem afta im. Archimedes ded ina di Siij a Syracuse wen wahn Ruoman suolja kil im iivn duo im get aada fi lef im aluon. Di fyuu kapi a di ritn wok a Archimedes we sovaiv chuu di Migl Iej ton wahn influenshal suos a aidia fi saiyantis ina di Renasaans. Ina 1906, dem discova di Archimedes Palimpsest we gi nyuu vijan ina ou Archimedes get di matamatikal rizolt dem we im kum op wid.

[[Category:!Main category]]
[[Category:Matimatishan]]
