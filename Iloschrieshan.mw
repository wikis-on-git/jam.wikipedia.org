{{Nesiseri aatikl}}
[[File:Wilcox.jpg|thumb|right|Iloschrieshan bai [[Jesi Wilkax Simit]] (Jessie Wilcox Smith)]]

'''Iloschrieshan''' a vijualaizieshan ar dipikshan a sobjik mek bai aatis, laka [[jraayn]], [[Skech (jraayn)|skech]], [[pientin]], [[Fotografi|fotograaf]], [[Flim|sinima]] ar adaels kain a ''h''imij a tingz we smadi eh-si, memba ar imajin, bai yuuz grafikal riprizentieshan. Di wod koh frah di [[Latn]] wod ''illustra'tio'',  ''illu'stro'' we miin inlaitn, iriediet. Printin a di korant pruoses fi riprojuus iloschrieshan, tipikali wid ingk pah [[piepa]] chuu printin pres. Iloschrieshan kiah bi aatistik imij fi iloschriet fi egzampl wah tex, [[Puoychri|puoym]], fashin, [[magaziin]], [[Puostij stamp|stamp]] ar [[buk]] ah nof-noftaim  iloschrieshan mek speshal fi pitni buk. Di iem a iloschrieshan a fi ilusidiet ar dekariet touri, puoym ar piis a texchual infamieshan bai provaid wah vijual riprizentieshan a sinting diskraib ina di tex. Iloschrieshan kiah azwel riprizent sayantifik imij a fluora, medisn ar difrah pruoses, laka [[Bailoji|bailajikal]] ar [[Kimischri|kimikal]] pruoses ar [[Teknalaji|teknikal]] iloschrieshan fi gi infamieshan pah ou fi yuuz sinting.<ref>cf. di friili avielobl intanashinal [http://www.uni-stuttgart.de/hi/gnt/dsi Dietabies a Sayantifik Iloschrieta 1450-1950] wid 20 saach fiil ah korantli nieli 7000 enchri a iloschrieta ina sayans, medisn & teknalaji aktiv praya tu 1950</ref> Iloschrieshan kiah bi exikyuut ina difrah-difrah tekniik, laka waatakola, guash, ingk, ail, chaakuol, chaak ar udkot.

==Refrans==

[[Category:Kolcha]]
[[Category:Aat]]
[[Category:Vijual aat]]
