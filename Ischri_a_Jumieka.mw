{{Ischri a Jumieka}}
'''Jumieka''' a wan a di bigis [[Kyaribiyan|Kyaribiyan]] ailan dem, pan we [[Arawak|Arawak nietiv piipl]] yuuz tu liv. Wen [[Krixtifa Kolombos|Krixtifa Kolombos]] riich di ailan, im uon op di lan fi [[Spien|Spien]]. Bot stil, i neva riili get kolonaiz antil afta im ded. Fyuu dekied afta im ded, almuos aal a di Arawak dem wehn ded aaf. Spien afi difen di konchri gens nof nof ried fran di bokanier dem pan di mien siti, [[Spanish Toun|Spanish Toun]]. [[Ingglan|Ingglan]] ivenchali kyapcha di ailan ina 1655, suh di Spanish dem lego sum a di slave dem. Di Spanish dem did kum back inna 1658 fi try fi recyaptcha Jumieka, but dem did lose tuh di English agen.<ref>[http://www.jnht.com/history_english.php Jamaica's History: English] by di Jamaica National Heritage Trust</ref>

[[Jumieka|Jumieka]] den go ton bies fi di ''h''aparieshan a di bokanier dem, inkluudn [[Kyaptin Henry Morgan|Kyaptin Henry Morgan]]. Chuu evribadi wehn fried a di bokanier dem, dem manij fi protek di ailan fram di ada koluonial powa dem. [[Afrika|Afrikan]] piipl wehn get kyapcha, kidnap, ahn fuos ina slievri fi wok pahn plaantieshan wen shugakien ton di ailan bigis expuot. 

Nof nof sliev kom a Jumieka chuu di [[Atlantik sliev chried|Atlantik sliev chried]] wen ensliev Afrikan piipl kom a [[Naat Amerika|Naat Amerika]]. Fram de taim de, wuoliip a rieshal tenshan wehn de bout, an Jumieka wehn ab wan a di ''h''aiyis riet a sliev ribelyan outa aal a di Kyaribiyan ailan dem. Afta di [[British kroun|British kroun]] abalish slievri, di Jumiekan de taat wok tuwaadz indipendens. Sins indipendens, di konchri ''h''expiiriens nof palitikal ahn ikanamik distorbans, we di kraim prablem we no tap gruo mek wos. Stil, di konchri kyan proud se i prajuus fyuu chreng palitikal liidaz.

== Di refrens dem ==
<references />

== Extoernal lingk ==
* [http://www.will-robson.com/Jamaica/Historical-Jamaica/ Historic Jamaica (Ingglish)]

{{Ischri a di Konchri ahn Terichri a di Amerika}}

[[Category:!Main category]]
[[Category:Ischri a Jumieka]]

[[en:History of Jamaica]]
[[es:Historia de Jamaica]]
[[eu:Jamaikako historia]]
[[fi:Jamaikan historia]]
[[fr:Histoire de la Jamaïque]]
[[io:Historio di Jamaika]]
[[it:Storia della Giamaica]]
[[ja:ジャマイカの歴史]]
[[lt:Jamaikos istorija]]
[[ms:Sejarah Jamaika]]
[[nl:Geschiedenis van Jamaica]]
[[pl:Historia Jamajki]]
[[pt:História da Jamaica]]
[[uk:Історія Ямайки]]
[[zh:牙买加历史]]
