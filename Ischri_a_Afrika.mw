Di '''ischri a [[Afrika|''h''Afrika]]''' staat wid di fos Homo Sapien dem ina Iis [[Afrika|Afrika]], an kantinyu ina di madorn iej az wahn pachi pachi silekshan a uoba fifti nieshan stiet.

Di ischri a Afrika we rait dong staat wid di raiz a di Ijipshan siblaizieshan ina di 4t mileniom BK, an ina di senchri dem afta i fala di divelopment a nof difrent sosaiyati faar we frahn di Nail Vali. Fram lang taim tu, dis kaal fi intarakshan wid piipl we a nehn Afrikan. Demya inkluud di Foniishan dem, uu set-op di morchant empaiya a Kaatij, tu di Ruoman dem, uu wehn kolonaiz aal a Naat Afrika ina di fos senchri BK. Kristianiti staat spred chuu Naat Afrika dem taim ya, an i riich az faar az Kush an [[Itiopia|Itiopia]]. Ina di liet 7t senchri, Naat an Iis Afrika go aanda di influens a [[Izlam|Izlam]], we ivenchali liid tu nyuu kolcha laik di Swaiili piipl ina Iis Afrika, an di powaful kindom laik di Songhai empaiya ina di sob-sa'aaran wes. Di raiz a Izlam liid tu wahn inkriis ina di Arab sliev chried we no don til di 19t senchri. Di koluonial piiriad ina Afrika laas fram bout di liet 1800's til di staat a di Afrikan indipendens muuvment bout 1951, wen Libya ton di fos faama koloni fi get indipendens. Madorn Afrikan Ischri ful a revaluushan an waar, an tu, di gruot a di madorn Afrikan ikanami an demakritaizieshan kraas di kantinent.

[[Category:Ischri]]
[[Category:Afrika]]
