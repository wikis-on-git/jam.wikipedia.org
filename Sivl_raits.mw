{{Nesiseri aatikl}}
'''Sivl ah palitikal raits''' a wah klaas a [[raits]] we protek [[indivijual]] [[Friidom (palitikal)|friidom]] frah infrinjment bai [[gobament]], [[suoshal aaganizieshan]], ah praivit indivijual. Deh inshuor smadi abiliti fi patisipiet ina di sivl ah palitikal laif a di sasayati ah [[Stiet (paliti)|stiet]] widoutn [[diskriminieshan]] ar [[Palitikal ripreshan|ripreshan]].

Sivl raits ingkluud fi inshuor piipl fizikal ah mental [[integriti]], [[rait tu laif|laif]] ah [[siefiti]]; protekshan frah diskriminieshan pah grounz laka [[Ries (yuuman klasifikieshan)|ries]], [[jenda]], [[nashinal arijin]], [[yuuman kin kola|kola]], [[iej]], [[Palitikal paat|palitikal afilieshan]], [[sexyual orientieshan]], [[etnisiti]], [[rilijan]], ar [[disabiliti]];<ref>The Civil Rights act of 1964, [http://www.ourdocuments.gov/doc.php?flash=true&doc=97 ourdocuments.gov]</ref><ref>Americans with Disabilities Act of 1990, [http://www.access-board.gov/about/laws/ada.htm accessboard.gov]</ref><ref>Summary of LGBT civil rights protections, by state, at Lambda Legal, [http://www.lambdalegal.org/states-regions/ lambdalegal.org]</ref> ah [[indivijual raits]] laka [[praivisi]], di friidom a [[friidom a taat|taat]] ah kanshans, [[friidom a spiich|spiich]] ah [[friidom a expreshan|expreshan]], [[friidom a rilijan|rilijan]], [[friidom a di pres|di pres]], [[friidom a asembli|asembli]] ah [[friidom a muuvment|muuvment]].

Palitikal raits ingkluud [[nachral jostis]] (prosiijral fiernis) ina [[laa]], laka di [[raits a di akyuuz]], ingkluudn di [[rait tu fier chrayal]]; [[juu pruoses]]; di rait fi siik rijres ar [[liigal remidi]]; ah raits a [[Patisipieshan (disijan mekin)|patisipieshan]] ina [[sivl sasayati]] ah [[palitix]] laka [[friidom a asosieshan]], di [[rait fi asembl]], di [[rait fi pitishan]], di [[rait a self-difens]], ah di [[Sofrij|rait fi vuot]].

Sivl ah palitikal raits faam di arijinal ah mien paat a intanashinal [[yuuman raits]].<ref>Wah yuusful soervie a Paul Sieghart, ''The Lawful Rights of Mankind: An Introduction to the International Legal Code of Human Rights'', Oxford University Press, 1985.</ref> Deh kompraiz di fos puoshan a di 1948 [[Yunivoersal Diklarieshan a Yuuman Raits]] (wid [[ikanamik, suoshal ah kolchral raits]] kompraiz di sekan puoshan). Di tiori a [[chrii jinarieshan a yuuman raits]] kansida dis gruup a raits fi bi "fos-jinarieshan raits", ah di tiori a [[negitiv ah pazitiv raits]] kansida dem fi bi jinarali [[negitiv raits]].

== Refrans ==
<references/>

[[Category:Laa]]
