'''Poersival Noel Jiemz Patisn''' (''Percival Noel James Patterson'', ON, PC, QC) baan 10 Iepril 1935, a faama Jumiekan palitishan uu saab az di six Praim Minista a Jumieka frah 1992 tu 2006. Ih wena di liida fi di Piiplz Nashinal Paati (PNP) frah 1992 tu 2006 ah Memba a Paaliment (MP) fi di kanstityuensi a Wesmolan Sout Iistan frah 1970 tu 1980 wen ih luuz tu Jumieka Lieba Paati (JLP) Yuufiimia Wiliamz (Euphemia Williams), an agen frah 1989 tu 1993. Falarin kanstityuensi ryaaganizieshan, ih saab az MP fi Wesmolan Iistan frah 1993 tu 2006. Ih ritaya fran aal demya pozishan ina Maach 2006. Ih weh marid tu Shoerli Fiil-Rigli (Shirley Field-Ridley) (d. 1982) uu ih ab tuu pitni wid, Richad (Richard) ah Sharan (Sharon).
