{{Piipl
|imij             = Jamaica Governor with Kapo and Christopher Hills - detail.jpg
|imij_saiz        = 140px
|imij_diskripshan = Kiapo inna Hills Galleries a [[Kinston]], 1957
|baan             = 10 Febiweri 1911
|ded              = 24 Febiweri 1989
|nashinaliti      = Jumiekan
|profeshan        = Aatis ah rilijos liida
|muuvment         = Zayan Rivaival
}}
'''Malika Renalz''', [[Aada a Distingshan|OD]] (10 Febiweri 1911 - 24 Febiweri 1989), nuo beta bai ih asyuum niem "'''Kiapo'''", wena Jumiekan aatis ah rilijos liida. Ih kansida az wan a di grietis aatis ina Jumieka "Intyuitiv" aatistik muuvment. Kiapo rilijos biliif eh riflek ina ih wok.

==Bayagrafi==
Baan az Mallica Reynolds a Binlas (Byndloss), [[Sient Kachrin Parish, Jumieka|Sin Kiachrin]] pah 10 Febiweri 1911,<ref name=Nat_Lib>{{cite web|title=Biographies of Jamaican Personalities (I-N)|url=https://www.nlj.gov.jm/?q=bios-i-m#Artists|work=Biographies of Jamaican Personalities|publisher=National Library of Jamaica|accessdate=5 May 2014}}</ref> a iej 12, Renalz ab wah rilijos expiiriens ah ih bigin go bai di niem "Kiapo".<ref name=AFAM>{{cite web|title=Mallica "Kapo" Reynolds|url=http://www.folkartmuseum.org/?t=images&id=4400|work=American Folk Art Museum|accessdate=5 May 2014}}</ref> A iej 16, ih get vijan ah ih ton priicha. Ih lieta muuv gaa Kinston, we ih foun wah [[Zayan Rivaival|Zayan Rivaival]] choch, Sin Maikal Rivaival Apastalik Tabanakl.<ref name=NGJ_blog>{{cite web|last=Poupeye|first=Veerle|title=Sound and Vision: Music and sound in the work of Kapo, Everald Brown and Woody Joseph – Part II|url=http://nationalgalleryofjamaica.wordpress.com/2014/03/06/sound-and-vision-music-and-sound-in-the-work-of-kapo-everald-brown-and-woody-joseph-part-ii/#more-5482|work=National Gallery of Jamaica blog|publisher=[[National Gallery of Jamaica]]|accessdate=5 May 2014}}</ref> Kiapo wena liida ina di Zayan Rivaival muuvment, ah frah 1976 tel ih det, ih ena di piechryaak Bishop a Sin Maikal Rivaival Apastalik Tabanakl.<ref name=AFAM />

Ih bigin kriet pientin ina die 1940z, ah ih raiz tu nashinal ah intanashinal akliem ina di 1960z. [[Edwad Siaga|Edwad Siaga]], wah powaful palitishan uu wuda gwaan fi ed di [[Jumieka Lieba Paati|Jumieka Lieba Paati]] ah lieta ton [[Jumiekan Praim Minista|Praim Minista a  Jumieka]], ah [[Jan Pringgl|Jan Pringgl]], wan a di founda a di Jumiekan tuurizam indoschri, eh buot champian fi Kiapo wok.<ref name=NGJ_blog /> Pringgl eh kalek nof a Kiapo wok, ah ih doniet ih kalekshan tu di [[Nashinal Gialari a Jumieka|Nashinal Gialari a Jumieka]] pah ih det.<ref name=Gleaner>{{cite web|last=Thomas|first=Christopher|title=Jamaica gets Kapo's works|url=http://jamaica-gleaner.com/gleaner/20110502/lead/lead3.html|work=[[Jamaica Gleaner]]|publisher=Gleaner Company Ltd.|accessdate=5 May 2014|date=2 May 2011}}</ref> [[Raboerta Flak|Raboerta Flak]], wah Amoerkan myuuzishan, ena wan a Kiapo piechran, ah ih puochret a har nou huol bai di [[American Folk Art Museum]].<ref name=AFAM /> Ih wokdem exibit intanashinali, ingkluudn six exibishan ina di Yunaitid Stiet bitwiin 1953 ah 1982.<ref name=Nat_Lib />

Askaadn tu ih rilijos biliif, Kiapo biliiv se ih weh kaal bai gad fi kriet pientin ah skolpcha.<ref name=AFAM /> Dr. Veerle Poupeye, di Egzekiutiv Direkta a di Nashinal Gialari a Jumieka, rait se "Kiapo pientin ah skolpcha, az a wuol, dipik ih Zayan Rivaival laif wol".<ref name=NGJ_blog /> Poupeye nuot se wuoliip a Kiapo wok dipik Zayan Rivaival serimoni, myuusik, ah dans.<ref name=NGJ_blog /> Kiapo ingkluud az memba a di "Intyuitiv" aatistik muuvment; a liebl prapagiet bai di Nashinal Gialari a Jumieka fi diskraib self-taat aatis we weh priiviosli refa tu az "Jumiekan Primitiv".<ref name=Small_Axe>{{cite journal|last=Poupeye|first=Veerle|title=Intuitive Art as a Canon|journal=Small Axe|date=October 2007|volume=11|issue=3|pages=73–82|doi=10.1353/smx.2007.0045|url=http://muse.jhu.edu/journals/smx/summary/v012/12.2poupeye.html}}</ref> Kiapo kansida az wan a di muuvment grietis aatis.<ref name=Gleaner /><ref name=Rough>{{cite book|title=The Rough Guide to Jamaica|year=2010|publisher=Rough Guides|location=London|isbn=9781848365131|page=63|author=Thomas, Polly|edition=5th|author2=Adam Vaitilingam |author3=Robert Coates }}</ref>

Kiapo ded pah di 24t a Febiweri 1989, ah beri ina [[Nashinal Iiroz Paak|Nashinal Iiroz Paak]].<ref name=Great_Jamaicans>{{cite web|title=Great Jamaicans|url=http://www.visitjamaica.com/feel-the-vibe/people/great-jamaicans|work=Visit Jamaica|publisher=Jamaica Tourist Board|accessdate=5 May 2014}}</ref>

==Anaz==
Wan a Kiapo pientin, "Shainin Spring", eh silek bai di Jumiekan gobament az wedn gif fi di 1981 wedn a Chaalz, Prins a Wielz, ah Liedi Dayana Spensa.<ref name=Nat_Lib /> Ina 1983, Kiapo wena di fos aatis fi ab wah wuola gialari exkluusiv fi ih wok ina exibishan a di Nashinal Gialari a Jumieka.<ref name=Small_Axe /> Ih ana wid di [[Aada a Distingshan|Aada a Distingshan]], ah awaad di Naaman Manli Awaad fi Exilens ina di Aats.<ref name=Great_Jamaicans /> Ih eh awaad di [[Mosgriev Medal|Mosgriev Guol Medal]] tu ina 1985 bai di [[Instityuut a Jumieka|Instityuut a Jumieka]].  <ref> {{cite web| url = http://instituteofjamaica.org.jm/musgrave-awards|title= Musgrave Awardees|publisher=Institute of Jamaica|accessdate = 6 February 2015}} </ref>

==Refrans==
<references/>

[[Category:Jumiekan piipl]]
[[Category:Kolcha]]
[[Category:Aatis]]
