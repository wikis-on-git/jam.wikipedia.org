'''Jumiekan kolcha''' a di rilijan, naam, valiu ah laifstail we difain di piipl a Jumieka. Di kolcha mix, sens iab etnikali daivoers sasayati we stem frah di ischri a di fos inabitantdem, di abarijinal [[Taino]] piipl. Di Taino piipl eh-insliev bai di Panish, uu den get uobachuo bai di British, uu kyaa Afrikan kom a Jumieka fi ton sliev ah wok pah plantieshan. So komz blak slievdem ena di daminant kolcharal fuos az deh sofa ah rizis di aash kandishan a fuos lieba. Afta di abalishan a slievri, Chaini ah Indian maigrant eh-chanspuot tu di ailan az indencha woka, ah bring wid dem deh aidie frah di Faar Iis. Demaya kanchibyuushan rizolt ina daivoersiti we afek di languij, myuuzik, daans, rilijan ah suoshal naam ah praktis a di Jumiekan piipl.

== Flim ==
Jumieka flim indoschri no so wel nuo, bot ia-gruo.

== Languij ==
Di ofishal languij a Jumieka a Ingglish, legisi frah 300 ier a British kalanizieshan, wid wah luokal kryuol languij kaal Patwa we di majariti a di piipl piik. Disya languij a wah kambinieshan a di languijdem frah di difrah-difrah inabitant ina di ailan ischri. Iweh divelop bai di slievdem uoba taim fi lou dem fi komiunikiet wid deh wananeda, espeshal sens deh weh koh frah difrah-difrah konchri ah, fi di Afrikandem, aalso frah difrah-difrah chraib.

== Relijan ==
Outa haal, di laajis rilijan a di Kristian fiet. Di Angglikan Choch, Metodis Choch, Kiaklik Choch, Baptis Choch, ah di Choch a Gad prezent raichuu di konchri.

== Daans ==
Daans eh aazwie impuotant tu Jumieka – frah koluonial taim aal tel nou.

== Lichicha ah raitn ==
Derik Waalkat (Derek Walcott), Nobel praiz laariet, baan ah edikiet ina Sin Luusha, eh-aten kalij ina Jamaica. Ada signifikant raita frah di ailan ingkluud Klaad Makie (Claude McKay) ah Luuwi Simsn (Louis Simpson). Plie ah adaels wok ina Jumiekan Ingglish, ar Patwa, achrak speshal atenshan. Luuwiz Benit (Louise Bennett), Anju Salki (Andrew Salkey) ah Maiki Simit (Mikey Smith) eh-kanchibiut tu dis finamina bai deh rait wok ina Patwa. Ian Flemin (Ian Fleming) eh-rait ih fiemos Jiemz Ban (James Bond) navldem wails ih eh-lib ina Jumieka. Jiin Riis (Jean Rhys) aalso wel-nuo fi ar navl Waid Saagaso Sii (Wide Sargasso Sea), we weh set ina Jumieka. Jumiekan aatadem aazwie fies wid di disijan weda fi rait ina tandad Ingglish fi di singkuma wolwaid aadiens, ar ina di luokal Patwa, fi di wuoliip sumaala, bot muo chrendi, aadiens. Jumiekan flim wid Patwa song-chrak laka Di Aada Deh Kom (The Harder They Come) rikuaya sob-taikl fi expuot tu di jinaral maakit. Jinarali, di yuus a Patwa sivierli limit di potenshal aadiens fi di adawaiz yunivoersal Jumiekan mechiz. Paaliin Wilz (Pauline Wills), aata a di buk, "Di Imperil a di Maxfiil Terien” (The Imperils of the Maxfield Terrain), wid soh sekshan we rait ina Patwa bout di giarisn komiuniti a Maxfiil Avinyuu. Shi eh-baan ina di parish a Sint Anju, Jumieka ah shi a paas schuudent a Imakiulet Kansepshan Ai Skuul.

== Spuot ==
: ''[[Spuots ina Jumieka]]''

== Tieta ==
Jumieka hoerlies tieta eh-bil ina 1682. Wuoliip muo tieta opm ina di 1700z ah 1800z, we achak pofaamans bai buot profeshanal tuorin kompini an amatior gruup.

== Udwok, fonicha ah metalwok ==
Jumiekan ab lang ischri a fain kraafsmanship ina ud ah metal. Jumieka eh-ab wuoliip a exsilent fonicha fakchri frah koluonial taim, ah nof Jumiekan "Jaajian" fonicha eh-expuot tu mechopalitan konchri.


{{Jumieka}}

[[Category:Jumiekan kolcha]]
