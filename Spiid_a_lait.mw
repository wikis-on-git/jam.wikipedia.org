Di '''spiid a lait''' ina vakyuom, kamanli dinuot c, a wah yunivoersal fizikal kanstant impuotant ina nof ieria a fizix. Iprisais valiu a 299792458 miita po sekan (apraximetli 3.00×108 m/s), sens di lent a di miita difain frah dis kanstant ah di hintanashinal standad fi taim.[1] Askaadn tu speshal relitiviti, c a di maximom spiid a haal mata ah ens infamieshan ina di yunivoers kiah chrabl. A di spiid we haal masles paatikl ah chienj a di hasosietid fiildem (ingkluudn ilekchomagnetik redieshan laka lait ah gravitieshanal wiev) chrabl ina vakyuom. Soch paatikl ah wiev chrabl a c rigyaadlis a di muoshan a di suos ar di hinoershal refrans friem a di habzoerva. Ina di tiori a relitiviti, c intariliet spies ah taim, ah aalso hapier ina di fiemos ikwiejan a mas–enaji ikuivalens E = mc2.
