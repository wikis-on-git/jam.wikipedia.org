{{Nesiseri aatikl}}
Di '''Milki Wie''' a di [[gialaxi]] we kantien fiwi Suola Sistim. Iniem "milki" diraiv frah iapierans az wah dim gluoyn ban we aach kraas di nait skai we indivijual staar kyaah distingguish bai di niekid yai. Di toerm "Milki Wie" a chranslieshan a di [[Latn]] via lactea, frah di Griik γαλαξίας κύκλος (galaxías kýklos, "milki soerkl"). Frah Oert, di Milki Wie apier laka ban bikaa idix-shiep chokcha vyuu frah widin. Galiliyo Galilei fos rizalv di ban a lait ina indivijual staar wid ih teliskuop ina 1610. Optel di hoerli 1920z, muos aschranama eh-tingk se di Milki Wie don-kantien aal di staardem ina di Yunivoers. Falarin di 1920 Griet Dibiet bitwiin di aschranamadem Aalo Shapli (Harlow Shapley) ah Eba Koertis (Heber Curtis), abzavieshan by Eduin Obl (Edwin Hubble) shuo se di Milki Wie a jos wan a nof-nof gialaxi—nou estimiet fi nomba az moch az 200 bilian gialaxi ina di abzoervebl yunivoers.

[[Category:!Main category]]
