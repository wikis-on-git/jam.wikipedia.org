[[File:Location Caribbean.png|300px|right|thumb|Kiaribiyan]]
Di '''Kiaribiyan''' a di riijan we kansis a di [[Kiaribiyan Sii]], di ailandem we dede (muos a we soroun bai di sii), ah aal di kuos we sorouni. Di riijan de tu di soutiis a di [[Golf a Mexiko]], ah [[Naat Amoerka]], iis a [[Senchral Amoerka]], ah tu di naat a [[Sout Amoerka]]. 

Isidong muosli pah di Kiaribiyan Pliet, ah di riijan ab muo dah 7,000 ailan, ailet, riif, ah kie. Di ailandem, we piipl kaal di [[Wes Indiz]], jinarali faam wah ailan aak we maak aaf di iistan ah di nadan ej a di Kiaribiyan Sii. Deh kaal di ailan dem di Wes Indiz, kaa chuu wen [[Krixtifa Kolombos]] lan ya ina 1492 ih weh tingk se ih weh riich di [[Indiz]] we de ina [[Ieja]]. 

Di riijan kansis a di [[Antiliiz]], we divaidop ina di [[Grieta Antiliiz]] we maak aaf di sii pan di naat, ah di [[Lesa Antiliiz]] pah di sout ah di iis, ah di [[Ba’aamaz]], we az a mata a fak de ina di [[Atlantik Uoshan]] naat frah [[Kyuuba]]; ino de ina di Kiaribiyan Sii ataal. Siem wie, Gayana ina Sout Amoerka ah Biliiz ina Senchral Amoerka aidentifai az Kiaribiyan chuu simila ischri a British kalanaizieshan. Aal di edkwaataz fi di riijanal badi [[Kiarikom]] (Caricom) de a [[Jaajtong, Gayana]].

Jiapalitikli, di Wes Indiz kansida az wah sob-riijan a [[Naat Amoerka]], an i aaganaiz ina 27 terichri ''h''ingkluudn soh savrin stiet, uobasiiz stiet, uobasiiz dipaatment, ah dipendansi. Wantaim, som a di ailan kom tigeda ina di [[Wes Indiz Fedarieshan]], we eh mekop frah ten a di [[Ingglish]]-taakin terichri, bot ineba laas lang. Demde taim de, di wuola di terichridem wena [[Yunaitid Kindom|British]] kalani. 

Di riijan niem aafa di [[Kiarib|Kiarib piipl]], wah etnik gruup we weh de ina di Lesa Antiliiz ah som paat a Sout Amoerka, wen di Yuropiyandem fos kom.

== Di Konchri ah Terichri ina di Kiaribiyan ==
{{Col-begin}}
{{Col-break}}
* [[Andyuuras]]
* [[Anggila]]
* [[Antiiga ahn Baabyuuda]]
* [[Aruuba]]
* [[Ba’aamaz]]
* [[Baabiedoz]]
* [[British Vorjin Ailanz]]
* [[Chrinidad ahn Tubiego]]
* [[Daminika]]
* [[Daminikan Ripoblik]]
* [[Grinieda]]

{{Col-break}}
* [[Gwadiluup]]
* [[Ieti]]
* [[Jumieka]]
* [[Kieman Ailanz]]
* [[Kolombia]]
* [[Kyuuba]]
* [[Maatiniik]]
* [[Mexiko]]
* [[Mansarat]]
* [[Nedalan Antiliiz]]
* [[Nikaragua]]
{{Col-break}}

* [[Puoto Riiko]]
* [[Sient Baatelimi]]
* [[Sient Kits ahn Niivis]]
* [[Sient Luusha]]
* [[Sin Maatn]]
* [[Sient Vinsent an di Grenidiinz]]
* [[Toerx ah Kiekos]]
* [[Yunaitid Stiet]]
* [[Yunaitid Stiet Vorjin Ailanz]]
* [[Venizuela]]
{{Col-end}}

{{Di Konchri an Terichri dem we de ina di Kyaribiyan}}

[[Category:Kiaribiyan]]
