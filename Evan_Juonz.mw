{{Piipl
|imij             = No portrait.svg
|imij_saiz        = 140px
|imij_diskripshan = 
|baan             = [[Puotlan Parish, Jumieka|Puotlan]], [[Jumieka|Jumieka]] 1927
|ded              = 
|nashinaliti      = [[Jumieka|Jumiekan]]
|profeshan        = Raita
|muuvment         = 
}}
'''Evan Juonz''' (Evan Jones) baan a [[Puotlan Parish, Jumieka|Puotlan]], [[Jumieka|Jumieka]] ina 1927. Im gruo op pan wahn banaana faam ahn gaa skuul a [[Manruo Kalij|Manruo Kalij]]. Afta dat, im go Aavafod (Haverford) Kalij ina [[Penslvienia|Penslvienia]] ahn Wadam (Wadham) Kalij, a ''h''Axford, we im get ihn BA anaz, ina 1952. Im tiich [[Ingglish Lichicha|Ingglish Lichicha]] a di Jaaj (George) Skuul, an op a Wezlian (Wesleyan) Yunivorsiti we de ina [[Kanektikot|Kanektikot]]. Im muuv gaa [[Yunaitid Kindom|Ingglan]] ina 1956, an a wahn indipendant raita uova de. Tuu a im papyula puoim dem niem, “Di Banaana Man Sang,” an di “Sadnis a di Banaana Man,” we get poblish ina puoim kalekshan regla. 

==Di Banaana Man Sang==

:Tuoris, wait man, a waip ihn fies, <br>
:Miit mi iina Guolden Gruov maakit plies, <br>
:Im faas pahn mi uol kluoz dem broun wid stien, <br>
:An suok rait chruu wid di Puotlan rien, <br>
:Ihn kot ihn yai, ton op ihn nuoz, <br>
:Ahn se, “You’re a beggar man I suppose?” <br>
:Den ihn se, “Boy, get some occupation, <br>
:Be of some value to you nation.” <br>
:So mi se, “Bai Gad an dis big rait an, <br>
:Yu mos rekagnaiz wahn banaana man. <br>


:Op in di ilz, we di striim dem kuul, <br>
:An molit ahn jangga swim ina di puul, <br>
:Mi av ten ieka a mountn said, <br>
:Ahn wahn dienti-fut-dangki we mi raid, <br>
:Fuo Gruos Michel, ahn fuo Lakatan, <br>
:Sohn kuoknat chrii, ahn sohn ilz a yam, <br>
:An mi paascha pan di veri siem lan, <br>
:Faiv shii guot an wahn big blak ram, <br>
:Dat bai Gad an dis big rait an, <br>
:Iz di prapati af a banaana man. <br>


:Mi lef mi yaad erli maanin taim, <br>
:An set mi fut tu di mountn klaim, <br>
:Mi ben mi bak tu di at son tail, <br>
:An mi kotlas ring pan di stuoni sail, <br>
:Plouwin an wiidin, digin an plaantin, <br>
:Til maasa Son jrap bak a Jangkro mountin, <br>
:Den uom agen ina kuul kuul iivlin taim, <br>
:Praps a wisl dis likl raim, <br>
:(Sing) Priez Gad an mi big rait an, <br>
:Mi ago liv an ded a banaana man. <br>


:Banaana die a fi mi speshal die, <br>
:Mi kot mi stem dem an de pan mi wie, <br>
:Luod op di dangki, ahn lef di lan, <br>
:Ed dong di il tu di banaana stan, <br>
:Wen di chok kom roun mi tek a raid, <br>
:Aal di wie dong tu di aaba said, <br>
:A dat de nait de, we yu, tuoris man, <br>
:Uda chienj yu plies wid a banaana man, <br>
:Yes, bai Gad an mi big rait an, <br>
:Mi ago liv an ded a banaana man. <br>


:Di bie kyaam an di muun brait, <br>
:Di il dem luk blak faar di skai lait, <br>
:Dong a di dak, yaav wahn Inglish ship, <br>
:Shi a res afta ar uoshan trip, <br>
:Wail pan di pier dier iz a heleva osl, <br>
:Taliman, kyaria, ebribadi in a bosl, <br>
:Wid stem pan dehn ed ina wahn lang blak sniek, <br>
:Som a sing di sang dem we ongl banaana man miek, <br>
:Laik, (Sing) Priez Gad an mi big rait an, <br>
:Mi ago liv an ded a banaana man. <br>


:Den di piement kom, ahn wi av sohn fon, <br>
:Mi, Ziikiel, Breda, an Dopi Son. <br>
:Dong a di baar nier Yuunaitid Waaf, <br>
:Wi nak bak a wait rom, ahn bos a laaf, <br>
:Ful op di emti bag fi muo tail, <br>
:Wid sailfish, bredfruut, kuoknat ail. <br>
:Den ed bak a mi yaad fi go slip, <br>
:Wahn prapa sliip we lang ahn diip. <br>
:Yes, Bai Gad an mi big rait an, <br>
:Mi ago liv an ded a banaana man. <br>


:So wen yu diiz uol kluoz broun wid stien, <br>
:Ahn suok rait chuu wid di Puotlan rien, <br>
:No kot yu yai, a no ton op yu nuoz, <br>
:Duohn joj a man bai ihn pachi-pachi kluoz, <br>
:Mi iz a chrang man, a proud man, ahn mi frii, <br>
:Frii laka dem mountn ya, frii laka di sii, <br>
:Mi nuo miself, an mi nuo mi wiez, <br>
:An a go sing wid praid til di en a mi diez, <br>
:(Sing) Priez Gad an mi big rait an, <br>
:Mi ago liv an ded a banaana man. <br>

[[Category:Jumiekan piipl]]

[[en:Evan Jones (writer)]]
[[it:Evan Jones (sceneggiatore)]]
