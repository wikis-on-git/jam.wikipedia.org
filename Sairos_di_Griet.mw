[[File:Olympic Park Cyrus.jpg|300px|right|thumb|Cyrus di Griet]]

'''Cyrus di Griet''', adawaiz kaal Cyrus II a Persia an Cyrus di Elda, wehna di fos [[Zoroaster|Zuoroaschrian]] Porzhan empara. Im a wehn di founda fi di Porzhan empaiya aanda di Achaemenid dainasti, we kom bout widout eni ada istarikal empaiya. It a wan worl empaiya wid mieja istarikal impuotans. A wehn aanda fi im ruul we di empaiya kova aal a di sivilaiz siet dem we egzis ina di Nier Iis, I expan nof nof, an ivenchali kangka muos a Soutwes Ieja an muos a senchral Ieja, fram Iijip an di Hellespont ina di west u di Indus Riva ina di iis, fi mek di bigis empaiya ina di worl op tu de paint de. Di rien a Cyrus laas bout 30 ier. Im bil op im empaiya chuu waar an kangka fos di Median Empaiya den di Lydian Empaiya, an den di Neo-Babylonian Empaiya. Aida bifuo ar afta Babilan, im liid wan expidishan ina Senchral Ieja.  Cyrus neva go ina Iijip kaa im get kil ina bakl, wen im a fait aaf di Scythians langsaid di Syr Darya ina Disemba 530 BC. Im pozishan go tu im son, Cambyses II, uu manij fi ad tu di empaiya wen im kangka Iijip, Nubia, an Cyrenaica, alduo im nehn ruul fi lang. Az a milichri liida, Cyrus lef nof gud lesn pan di aat a liidaship an disijan mekin. Cyrus di Griet wehn rispek di kostom an rilijan dem a di lan dem we im kangka. Apaat fram im uona nieshan, Iran, Cyrus lef wan gud gud legisi pan Juwish rilijan (chh di Iidik a Restarieshan), yuuman raits, palitiks, an milichri schratiji, an pan Iistan an Westan sivilaizieshan.

[[Category:!Main category]]
[[Category:Piipl]]
