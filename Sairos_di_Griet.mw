{{Nesiseri aatikl}}
[[File:Olympic Park Cyrus.jpg|300px|right|thumb|Sairos di Griet]]

'''Sairos di Griet''', adawaiz nuo az '''Sairos II a Persia''' ah '''Sairos di Elda''', wena di fos [[Zoroaschrianizim|Zoroaschrian]] Poerjan empara. Im a weh di founda fi di [[Poerjan Empaya]] anda di [[Akiminid dainasti]], we kombout widoutn eni ada istarikal empaya. Iwena wah wol empaya wid mieja istarikal impuotans. A weh anda fiim ruul we di empaya kova aal a di siblaiz stietdem we eh-egzis ina di Nier Iis. I''h''expan nof-nof, ah ivenchali kangka muos a Soutwes Ieja ah muos a senchral Ieja, frah Iijip ah di [[Elispant]] ina di wes tu di [[Indus Riva]] ina di iis, fi mek di bigis empaya ina di wol op tu da paint de. Di rien a Sairus laas bout 30 ier. Ih eh-bilop ih empaya chuu waar ah kangka fos di [[Midian Empaya]] den di [[Lidian Empaya]], ah den di [[Nio-Babiluonian Empaya]]. Aida bifuo ar afta [[Babilan]], ih liid wah expidishan ina Senchral Ieja. Sairos neba go ina [[Iijip]] kaa ih get kil ina bakl, wen im ena-fait aaf di Sidiandem langsaid di Sir Daria ina Disemba 530 BKI. Ih pozishan go tu ih son, [[Kambaisiiz II]], uu manij fi ''h''ad tu di empaya wen ih kangka Iijip, [[Nyuubia]], ah [[Sirenaika]], alduo ih neh ruul fi lang. Az a milichri liida, Sairos lef nof gud lesn pah di aat a liidaship ah disijan mekin. Sairos di Griet eh-rispek di kostom ah rilijandem a di landem we ih kangka. Apaat fran ih uona nieshan, [[Iran]], Sairos lef gud-gud legisi pah [[Juudizam|Juwish rilijan]] (chuu di Iidik a Restarieshan), yuuman raits, palitix, ah milichri chratiji, ah pan Iistan ah Westan siblizieshan.

{{Commons|Cyrus II of Persia|Sairos di Griet}}

[[Category:Ischri]]
[[Category:Piipl]]
