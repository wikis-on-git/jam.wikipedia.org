[[File:CongressVienna.jpg|300px|right|thumb|Kangres a Vi'ena]]

Di '''Kanges a Vi'ena''' a wahn kanvenshan ambasador dem frhan varios Yuuropian konchri dem ina 1815, we diil wid [[Yuurop]] buoda dem afta goin chruu di [[Napuolian Waar Dem|Napolianik Waar dem]]. I rizol wid rivaasin nof a di chienj dem mek juurin di Napuolianik Waar (soch az ristorin di Yuuropian manarki dem), ahn riwaadin alaid konchri dem muo terichri, ahn gi som konchri, we luuz terichri, som terichri fi kampensiet. I aalsuo mek Britn kiip som kalani dem, we i tiek frahn ada kaluonial pawa dem, soch az di Kiep Kalani, hush a Doch bifuo di British tiek i. Waneda impuotan ting we rizolb juurin di kanvenshan a di sichueshan wid [[Jormani]]. Insted a ristarin di [[Uoli Ruoman Empaia]], dehn disaid se kriet di [[Jorman Kanfedarieshan]], hush wud a anda di prezidensi a di [[hAaschrian hEmpara]]. Disya wud kaaz tenshan ina Jormani, ahn lieta kaaz [[Prosha]] tu tiek uoba [[Jormani]] ahn fuom di [[Jorman Empaia]]. Di jeneral dischribiuushan a terichri aalsuo liid tuu revalushans ina 1830 ahn 1848, hush hinspair uoliip palitikal aidialaji, ahn liidop tu tenshan dem we kaaz di [[Wol Waar I|Fos Wol Waar]] wahn onjrid ier lieta.

[[Category:!Main category]]
[[Category:Ischri]]
