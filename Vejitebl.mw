[[File:Marketvegetables.jpg|thumb|upright|Vejitebl ina [[Maakit (plies)|maakit]] ina di [[Filipiinz]]]]

Ina ebridie yuusij, '''vejitebl''' a ''h''eni paat a plaant we kansyuum bai yuuman az fuud fi paat a wah sievari miil. Di toerm "vejitebl" somwat aabichreri, ah laajli difain chuu kolineri ah kolchral chradishan. Inaamali exkluud ada fuud diraiv frah plaant laka [[fruut]], [[Not (fruut)|not]] ah [[siirial]] grien, bot ingkluud siid laka [[Pols (legyuum)|pols]]. Di arijinal miinin a di wod ''vejitebl'', stil yuuz ina bailoji, weh fi diskraib aal taip a plaant, laka ina di toerm "vejitebl kindom" ah "vejitebl mata".

Arijinali, vejitebl eh-kalek frah bush bai [[onta-giadara]] ah enta koltivieshan ina sebral paat a di wol, prababli juurin di piiriad 10,000 BKE tu 7,000 BKE, wen nyuu [[Ischri a agrikolcha|agrikolchral wie a laif]] eh-divelop. Fos ting, plaant we gruo luokali wuda eh-koltiviet, bot az taim gwaan, chried kyaa egzatik krap koh frah elswe fi ''h''ad tu domestik taipdem. Nowadiez, muos vejitebl gruo aal uoba di wol az ou klaimit pomit, ah krop kiah koltiviet ina protek invairament ina les suutebl lokieshan. [[Agrikolcha ina Chaina|Chaina]] a di laajis projuusa a vegitebl, ah gluobal chried ina agrikolchral prodok lou kansyuuma fi poerchis vejitebl we eh-gruo ina for-for konchri. Di skiel a prodokshan vieri frah [[Sobsistans agrikolcha|sobsistans faama]] we soplai di niid a deh fambili fi fuud, tu [[agribiniz]] wid singkuma iekrij a singgl-prodok krap. Dipen pah di taip a vejitebl kansoern, aavis a di krap fala bai griedin, stuorin, pruosesin ah maakitin.

[[Category:Niamin ahn jingx]]
