{{Nesiseri aatikl}}
'''Di Kolchral Revaluushan''' (1980–1987) (ina Perjan: انقلاب فرهنگی) wehna piriad afta di 1979 Izlamik Revaluushan ina Iran wen di akadimia a [[Iran]] wehn poerj frahn Westan ahn nan-Izlamik influens fi bringi ina lain wid Shia [[Izlam]]. Di ofishal niem yuuz bai di Izlamik Ripoblik a "Kolchral Revaluushan."

Dairek bai di Kolchral Revaluushaneri Edkwaataz ahn lieta bai di Supriim Kolchral Revaluushan Kounsl, di revaluushan fos ting lakdong di yuniversitidem fi chrii ier (1980–1983) ahn afta dehn rihopn dehn ban nof buk ahn poerj touzan a styuudent ahn lekchra frahn di skuuldem. Di kolchral revaluushan invalv a soertn amount a voilens wen dehn tek uoba di yuniversiti kiamposdem sens aya edikieshan ina Iran a di taim ehn daminiet bai leftis fuosiz opuoz tu Ayatollah Khomeini vijan a tiyakrasi, ahn dehn ansoksesful chrai fi rizis Khomeini-is kanchruol a nof yuniversiti. Omoch styuudent ar fakolti dehn kil nobadi no nuo.

Di pruoses a piurifikieshan a di edikieshan sistim frahn farin influens no wehn widoutn sakrifais. Pan tap a intarop di edikieshan ahn prafeshanal laiblihud a nof smadi, idisrop Iran kolchral ahn intilekchual laif ahn achiivment, ahn ikanchribiut tu di ''h''emigrieshan a nof tiicha ahn teknokrat. Di laas a jab skil ahn kiapital wiikn Iran ikanami.

[[Category:Ischri]]
