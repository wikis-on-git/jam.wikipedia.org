{{Nesiseri aatikl}}
[[File:British Museum Flood Tablet.jpg|thumb|Tablit we kantain fragment a di ''[[Epik a Gilgamesh|Epik a Gilgamesh]]'']]

'''Epik puoym''', '''epik''' (frah [[Latn]] ''epicus'', frah di [[Ienshint Griik]] ajitiv ''epikos'', frah  ''epos'',<ref> "epic". Oxford English Dictionary (3rd ed.). Oxford University Press. September 2005. <small>(Sobskripshan ar UK poblik laibri membaship rikwaya.)</small></ref> "wod, tuori, puoym"<ref>[http://www.etymonline.com/index.php?term=epic Epic] Online Etymology Dictionary</ref>), '''epos''' (frah Latn ''epos'', fra Griik ''epos''<ref> "epos". Oxford English Dictionary (3rd ed.). Oxford University Press. September 2005. <small>(Sobskripshan ar UK poblik laibri membaship rikwaya.)</small></ref>), ar '''epopee''' (frah [[French]] ''épopée'', frah nio-Latn ''epopoeia'' <ref> "epopee". Oxford English Dictionary (3rd ed.). Oxford University Press. September 2005. <small>(Sobskripshan ar UK poblik laibri membaship rikwaya.)</small></ref>) a lenti naritiv puoym, aadinerili kansoernin siiros sobjek we kantien ditiel a eruoyk diid ah ivent signifikant tu wah kolcha ar nieshan.<ref>Michael Meyer, ''The Bedford Introduction to Literature'' (Bedford: St. Martin's, 2005), 2128. ISBN 0-312-41242-8.</ref> Milman Pari (Milman Parry) ah Alboert Laad (Albert Lord) aagiu se di Uomerik epikdem, di ''h''oerlies wok a Westan lichicha, weh fondamentali wah uoral puoytik faam.  Demaya wok faam di biesis a di epik jaahra ina Westan lichicha.  Nieli aal a Westan epik (ingkluudn Voerjil Enyiid (Virgil's Aeneid) ah Danti Divain Kamedi (Dante's Divine Comedy) self-kanshosli prizent iself az kantiniuyeshan a di chradishan we eh-bigin bai demya puoym. Klasikal epik implai daktilik examita ah rikount wah joerni, aida fizikal (tipifai bai Odisios ina di Adisi) ar mental (tipifai bai Akiliiz ina di Iliad) ar buot. Azwel epik ten fi ailait kolcharal naam ah fi difain ar riez kuestian bout kolcharal valyuu, potikiula az deh potien tu eroizim.

Aneda taip a epik puoychri a ''epyllion'' (pluural: epyllia), we a briif naritiv puoym wid a ruomantik ar mitolajikal tiim. Di toerm, we miin "likl epik", eh-kom ina yuus ina di naintiint senchri. Irefa praimerili tu di erudait, shaata examita puoym a di Elenistik piiriad ah di simila wok kompuoz a Ruom frah di iej a di nioterik; tu wah lesa digrii, di toerm ingkluud soh puoym a di Ingglish [[Renesans]], potikiula demde we influens bai [[Uovid]]. Di muos fiemos egzampl a classical ''epyllion'' mosa Kiatulos (Catullus) 64.

Som a di muos fiemos egzampl a ''h''epik puoychri ingkluud di ienshent Indian ''[[Ramayana]]'' ah ''[[Mahabarata]]'', di Ienshent Griik ''[[Iliad]]'' ah di ''[[Adisi]]'', fi Voerjil ''[[Enyiid]]'', fi Danti ''[[Divain Kamedi]]'', fi Jan Miltan ''[[Paradais Laas|Paradais Laas]]'', ah di Puotigiis ''[[Lusiad]]''.

==Refrens==
<references />

[[Category:Lichicha]]
