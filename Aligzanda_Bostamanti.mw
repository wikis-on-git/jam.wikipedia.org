{{Piipl
|Niem             = Aligzanda Bostamanti
|imij             = Jamaican Dollar.jpg
|imij_saiz        = 196px 
|imij_diskripshan = <small>Di Rait Exilent</small> <br> Sar Aligzanda Bostamanti <br><small>GBE</small>
|baan             = 24 Febiweri 1884
|ded              = 6 Aagos 1977
|nashinaliti      = [[Jumiekan piipl|Jumiekan]]
|profeshan        = palitishan, lejislieta 
}}

'''Sar Wiliam Aligzanda Claak Bostamanti''' ar '''Sir William Alexander Clarke Bustamante''', GBE (24 Febiweri 1884 â€“ 6 Aagos 1977) wena [[Jumieka|Jumiekan]] palitishan ah lieba liida uu wena di fos [[Praim Minista a Jumieka|praim minista a Jumieka]]. Bostamanti hana ina Jumieka wid di taikl [[Aada a Nashinal Iiro (Jumieka)|Nashinal Iiro a Jumieka]] ina rekanishan a ih achiivment.

==Hoerli laif ah edikieshan==
Ih weh baan az '''William Alexander Clarke''' tu Mieri Wilsn (Mieri Wilson), a mix ries, ah ar ozban Kanstantain Claak (Constantine Clarke), wah [[Ripoblik a Airilan|Airish]] [[Ruoman Kiaklik Choch|Ruoman Kiaklik]] planta, ina [[Anuova Parish, Jumieka|Anuova parish]].<ref>[http://www.jamaicaobserver.com/lifestyle/html/20060225T150000-0500_99450_OBS_BUSTAMANTE_S_RISE_TO_PROMINENCE_.asp "Bustamente's Rise to Prominence"], ''Jamaica '', 2 Febiweri 2006 </ref> Ih eh-se ih tek di soerniem Bostamanti fi hana wah [[Spien|Panish]] sii kiaptin uu eh-fren im wen im a yuut.<ref name="news">[http://www.alexanderbustamante.com/ "Biography"], BBC News, Peter Gould, 8 Iepril 2005</ref>

Afta ih don chrabl di wol, ingkluudn wok az poliisman ina [[Kyuuba|Kyuuba]] ah az dayatishan ina wah [[Nyuu Yaak Siti|Nyuu Yaak Siti]] aspital, Bostamanti ritoern baka Jumieka ina 1932.

==Marid ah fambili==
Bostamanti marid [[Gladis Bostamanti|Gladis Langbrij]] (Gladys Longbridge), ih langtaim sekriteri, pah 7 Septemba 1962.

==Enta ina palitix==
Ih bikoms wah liida ina [[Jumieka Indipendans|aktivizim gens koluonial ruul]]. Ih gien rekanishan chuu ih rait nof leta pah rapid bout di ishudem tu di ''[[Gliina Kompini|Dieli Gliina]]'' (Daily Gleaner) nyuuzpiepa. Ina 1937 ih get ilek az chrejara a di [[Jumieka Woka Yuunian|Jumieka Woka Yuunian]] (Jamaica Workers' Union, JWU), we eh-foun bai lieba aktivis [[Alan G.S. Kuumz|Alan G.S. Kuumz]] (Allan G.S. Coombs). Juurin di 1938 lieba ribelian, ih eh kuiktaim bikom aidentifai az di spuoxman fi straikin woka, uu weh muosli a Afrikan ah mix-ries disent. Kuumz JWU eh-bikom di [[Bostamanti Indoschrial Chried Yuunian|Bostamanti Indoschrial Chried Yuunian]] (Bustamante Industrial Trade Union, BITU) afta di rivuolt, ah Bostamanti eh-bikom nuo az "Di Chiif".{{Citation needed|date=July 2009}} 

Ina 1940, ihe weh imprizn pah chaaj a sobvoersiv aktiviti. Di waidpred anti-koluonial aktivizim gwaan tel ifainali rizolt ina Paaliment grant [[Yunivoersal sofrij|yunivoersal sofrij]] tu Jumieka ina 1944.

Afta ih riliis from prizn ina 1943, Bostamanti foun di [[Jumieka Lieba Paati|Jumieka Lieba Paati]] di siem ier. Priviosli ih eh-bilang tu di [[Piipl Nashinal Paati|Piipl Nashinal Paati]] (foun ina 1938 bai ihs kozn [[Naaman Manli|Naaman Manli]] (Norman Manley). Bostamanti paati win 22 outa 32 siit ina di fos Ous a Riprizentitiv ilek bai yunivoersal sofrij. Ih eh-bikom di anofishal gobament liida, a-riprizent ih paati az Minista fi Komiunikieshan, antel di pozishan a Chiif Minista weh-kriet ina 1953. Ih huol dis pozishan antel di JLP get difiit ina 1955. Ina 1947 ah 1948, ih weh-ilek az meya a [[Kinston, Jumieka|Kinston]].

Duo ih inishali supuot di [[British Wes Indiz|Fedarieshan a di Wes Indiz]], juurin di 1950z, Bostamanti grajuali opuoz di yuunian. Ih ajitiet fi Jumieka fi bikom indipendant frah [[British Empaya|Griet Britn]]. Ih eh-se dat di JLP udn kantes no bai-ilekshan tu di fedaral paaliment. Ih raival ah kozn, Primier Naaman Manli, kaal wah refarendom pah di ishu ina 1961; Jumiekandem vuot se di nieshan fi witjraa frah di Fedarieshan.

Afta Jumieka weh-grant [[Jumieka Indipendans|indipendans ina 1962]], Bostamanti saab az di [[Praim Minista a Jumieka|fos Praim Minista]] antel 1967. Ina 1965, afta ih sofa wah schruok, ih witjraa frah aktiv patisipieshan ina poblik laif, ah di chuu powa weh-huol bai ih depiuti, [[Danal Sangsta|Danal Sangsta]] (Donald Sangster).<ref>Harris M. Lentz (ed.), [https://books.google.co.uk/books?id=D6HKAgAAQBAJ&pg=PA450&lpg=PA450&dq=bustamante+sangster+power+1965&source=bl&ots=Yzk7WPeKwW&sig=kX5XvTN7VRS8uMWCmsfbKgeVmTw&hl=en&sa=X&ei=v4StVNWrC8KuU7yIgeAP&ved=0CC8Q6AEwAg#v=onepage&q=bustamante%20sangster%20power%201965&f=false "Jamaica: Heads of Government"], ''Heads of States and Governments Since 1945'', Routledge, 2013, p. 450.</ref>
  
Ina 1969, Bostamanti weh-prokliem "Nashinal Iiro a Jumieka", tugiada wid Naaman Manli, di blak libarishanis [[Maakos Gyaavi|Maakos Gyaavi]] ah tuu liida a di 1865 [[Morant Bie Ribelian|Morant Bie Ribelian]], [[Paal Buogl|Paal Buogl]] ah [[Jaaj Wiliam Gaadn|Jaaj Wiliam Gaadn]].<ref>[http://www.jamaicans.com/articles/primecomments/jamaicanationalheroestheirlegacy50years~print.shtml "Jamaica's National Heroes: Their Legacy 50 Years Later"], Jamaicans.com.</ref><ref>[http://islandbuzzjamaica.com/2011/10/17/heritage-jamaicas-national-heroes/ "Heritage: Jamaica's National Heroes"], Island Buzz Jamaica, 17 October 2011.</ref> Ih puochret gries di $1 [[Jumiekan Dala|Jumiekan dala]] kain.

Bostamanti ded ina 1977 ah weh-beri ina di [[Nashinal Iiroz Paak|Nashinal Iiroz Paak]] ina Kinston.<ref name=jo2>[http://www.jamaicaobserver.com/news/html/20090730T010000-0500_156418_OBS_AUG___OFFICIAL_FUNERAL_FOR_LADY_B_.asp/ "August 8th funeral for Lady B"], [[Jumieka Abzoerva|''Jamaica Observer'']], 30 July 2009, akses 2009-08-02.</ref>

==Bostamanti bakbuon==
Wah [[Jumiekan fuud|Jumiekan]] kiandi, Bostamanti bakbuon, niem aafa im.<ref>Rebecca Tortello [http://www.jamaica-gleaner.com/gleaner/20090207/features/features5.html "Sweet & dandy - The history of Jamaican sweets"], ''The Gleaner (Jamaica)'', 7 February 2009</ref> Ia wah aad, grieta kuoknat a shuga kanfekshan "we deh se riprizent di foermnis a ih kiarakta." Bostamanti weh-kansida a "bosta", "a champian a di kaman man ah tof aatikl."<ref>[http://books.google.com/books?id=_lmFzFgsTZYC&pg=PA72&lpg=PA72&dq=parched+corn+balls+Jamaica&source=bl&ots=N6LqvhRysa&sig=3KxXrpRKwXiChEfh7czjvfRhQU4&hl=en&ei=DmWMSrXNOY6sswPyrbC6CQ&sa=X&oi=book_result&ct=result&resnum=3#v=onepage&q=Bustamante%20Backbone&f=false Frederic Gomes Cassidy, Robert Brock Le Page. ''Dictionary of Jamaican English'']</ref>.

== Refrans ==
<references/>

== Extoernal lingk ==
*[http://www.nlj.gov.jm/bios-a-h  Alexander Bustamante's biography]

{{Nashinal Iiro a Jumieka}}

[[Category:!Main category]]
[[Category:Jumiekan piipl]]

[[en:Alexander Bustamante]]
