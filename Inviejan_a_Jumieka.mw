{{Ischri a Jumieka}}

Di '''Inviejan a Jumieka''' wena amfibios expidishan kandok bai di [[Ingglan|Ingglish]] ina di Kiaribiyan ina 1655 we rizolt ina di kiapcha a di ailant frah [[Spien]]. Di kiapcha a Jumieka wena di casus belli we rizolt ina akchual waar bitwiin Ingglan ah Spien ina 1655.

== Bakgrong ==
Afta di difiit a Santo Dominggo, di Ingglish expidishan anda [[Raboert Venablz]] (Robert Venables) ah [[Wiliam Pen]] (William Penn), fried fi fies [[Aliva Kramwel]] (Oliver Cromwell) wid suoso fielia, deh disaid fi chrai kiapcha Jumieka. Di ailant difens eh skianti ah di Panish sekladem bai dis taim eh nomba li bit uoba 1,500 man ah uman ah pitni. Pen di nieval komaanda, nena chos di aami komaandadem nomo afta Santo Dominggo, ih tek uoba kanchuol.

== Inviejan ==
Pah 19 Mie tuu Panish sekla si wah singkuma fliit siem az ikom rong Paint Morant ah deh waan di Panish Gobna Juan Ramírez de Arellano. Di ailandadem ah di gobna get kech kompliitli aaf gyaad ah eh-afi man wa faatifikieshan deh kuda fain. Az die lait pah 21 Mie di Ingglish manij fi penichiet di shala waata a Caguaya Bay (nou Kagwe Bie) we Wiliam Pen (William Penn) chansfor tu fran ih 60-gon ship Swiftsure abuod di laita 12-gon giali Martin a-liid flotila a sumaala kraaf. Deh yuuz di sumaala kraaf bikaazn se di laaja shipdem uda hiizi faasn a sii-batam sens di bie eh exepshanali shalo ah sieka dat stil som a di flotila faasn wan ah tuu taim ingkluudn di Martin bifuo deh get fi muuv aaf. Suun shat taat faya bitwiin di Ingglish ah wah bachri we ena-kova di hina angkrij. Di anful a inexpiirians difenda liid bai Francisco de Proenza, wah luokal istiet uona, ar hacendado, deh kuiktaim ronwe lef de.

Penn den disembaak ih kantinjent ah advans di six mail gaa Santiago de la Vega we ih iizi-iizi kiapcha. Penn den suif-suif akiupai di tong ah oblaij di difiitid Ramirez fi rikues palaava. Venables, no mata se ih eh-sik, kom pah shuor pah 25 Mie fi diktiet di toermz. Ih anongs tu Ramírez se di ailan eh fi bi poermanentli anex bai di Kamanwelt a Ingglan ah dat di inabitantdem eh fi abandan di ailan widin di fuotnait, pah pien a det. Ramírez jraa ih fut fi tuu die bot ivenchali sain di arienjment pah 27 Mie; likl afta dat ih set siel fi Campeche, bot ih ded bifuo ih kuda kech.

Ousomeba a no haal a di Panish rezidentdem rekanaiz dis arienjment, ah Maestre de Campo de Proenza afta ih don-ivakiuyet uoliip a nankombatant bai buot tuad Kyuuba frah nadan Jumieka, extablish ih edkwaata a di hinlan tong a Guatibacoa. Ih alai ihself wid di Maruundem ina di mountinos intiiria fi inaagiuriet gerila waar gens Ingglish akiupieshan.

== Aftamat ==
Di Ingglish suuh taat sik ah taav so Pen ah Venablz uda tek muos a di expidishan gubak a Ingglan ina Aagos. Pen ah Venablz fried fi Kramwel fi no kiapcha Ispanyuola. Deh fried jostifai wen Kramwel chuo di tuu a dem ina di Towa.[5] Di Ingglish we rimien sofa sivierli frah diziiz ah shaachrij a provijan, dedaaf bai di onjrid. Widin wan ier di 7,000 Ingglish afisa ah chuup we eh-tek paat ina di inviejan eh-rijuus tu 2,500. Ousomeba siknis suun swiip chuu di Panish ah wan a di fos viktim ena di anfaachunet de Proenza uu enop blain. Ih soxiid bai Cristóbal Arnaldo de Issasi, uu kantiniu fi putop pyaa-pyaa rizistans fi chrii muo ier.

Di Panish atemp fi riitek Jumieka tuu taim uoba di nex fyuu ier; di fos taim a wen Isasi get difiit a Uochi Rayas ina 1657 ah wid a wuoliip laaja fuos rikruut frah Nyuu Spien get difiit agen a Raya Nuevo ina 1658. Afta demya fielia Jumieka langsaida di Kieman Ailanz ivenchali siid bai di Panish tu di Ingglish krong a di Chriiti a Majrid (1670).

Anda British ruul Jumieka suuhtaim bikomz wah singkuma prafitebl pozeshan, we projuus kulu-kulu banz a shuga fi di uom maakit an ivenchali fi adaels kalani.

{{Bakl ina Jumieka}}
{{Jumieka}}

[[Category:Ischri a Jumieka]]
