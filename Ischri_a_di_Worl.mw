Di '''ischri a di worl''' a di rekaadid memri a di expiiriens, roun di worl, a Homo sapiens. Ienchent yuuman ischri taat wid di invenshan, a difrent difrent paat a di ort, a raitin, we mek di biesis fi kip memri an spred an gruo nalij. Yuuman ischri maak wid,  likl bai likl muo diskovri an invenshan, an tu bai kwantom liip- paradaim shif, revaluushan, we mek op iipak ina di matiirial an spirichal evaluushan a yuumankain. 

Wan a di iipak dem bout we wi a taak a di taat a di Agrikolchral Revaluushan. Bitiwix 8,500 an 7,000 BCE, ina di Fertile Crescent, yuuman taat fi riez an gruo animal an plaant-agrikolcha. Dis spred gaa niebarin riijan, an divelop bai iteselft ina difrent riijan, til muos Homo sapiens liv laif az faama ina pormanet seklment centa pan som mieja badi a waata. Demya kamyuuniti ya jain-op uova taim fi mek biga an biga yuunit, a di siem taim wid di evaluushan a muo ifishent wie fi go frahn plies to plies. 

Di siefti an prodoktiviti we faamin provaid mek di kamyuuniti expan. Exchra fuud mek divizhan a lieba pasibl, di krieshan a di opa klaas, an di divelopment a siti an so, a [[Siblaizieshan|sivilaizieshan]]. Chuu yuuman sosaiyati wehna get so komplex, di niid fi wahn sistim a akountin kom bout; an frahn dis nou, raitin ivalv. Nof riijan kyahn kliem se dem a di kriegl a sivilaizieshan kaa raitin divelop ina sevral siti roun di ort. 

Sivilaizieshan divelop pan di bangk a riva. Bai di taim a 3,000 BCE dem kom bout ina ''Mesopotamia'' ("lan bitwiin di riva dem" Euprates an Tigris), pan di bangk a di Nail, ina di Indus Riva Vali a India, an langsaid di big riva dem ina [[Chaina|Chaina]]. 

Dis ischri a di Uol Worl divaid op ina Antikwiti (ina di Ienchent Nier Iis, di Meditarienian biesn a Klasikal Antikwiti, Ienchent Chaina, Inechent India, up to bout di 6t senchri); di Migl Iej, fram bout di 6t tu di 15t senchri; di Orli Madorn piiriad, wid di Yuropian Renasaans, frahn di 16t senchri tu bout 1780; an di Madorn piiriad, frahn di [[Iej a Enlaitnment|Iej a Enlaitnment]] an di Indoschrial Revaluushan, we taat ina 1750, tu nou.

[[Category:!Main category]]
[[Category:Ischri]]

[[ang:Stǣr þǣre Ƿorulde]]
[[ar:تاريخ العالم]]
[[be:Гісторыя чалавецтва]]
[[bn:বিশ্বের ইতিহাস]]
[[ca:Història universal]]
[[cs:Dějiny lidstva]]
[[cy:Hanes y Byd]]
[[de:Menschheitsgeschichte]]
[[en:History of the world]]
[[es:Historia universal]]
[[fa:تاریخ جهان]]
[[fr:Histoire du monde]]
[[gan:世界嗰歷史]]
[[ko:세계의 역사]]
[[id:Sejarah dunia]]
[[hi:विश्व का इतिहास]]
[[hu:Világtörténelem]]
[[map-bms:Sejarah Donya]]
[[ml:ലോകചരിത്രം]]
[[ms:Sejarah dunia]]
[[mwl:Stória de l mundo]]
[[nl:Geschiedenis van de wereld]]
[[it:Storia dell'uomo]]
[[ja:世界の歴史]]
[[no:Verdens historie]]
[[nn:Verdshistoria]]
[[pl:Historia świata]]
[[pt:História do mundo]]
[[ro:Istoria lumii]]
[[ru:Всемирная история]]
[[simple:World history]]
[[fi:Maailmanhistoria]]
[[sq:Historia e botës]]
[[sv:Världens historia]]
[[th:ประวัติศาสตร์โลก]]
[[tl:Kasaysayan ng mundo]]
[[ta:உலக வரலாறு]]
[[tr:Dünya tarihi]]
[[uk:Всесвітня історія]]
[[vi:Lịch sử thế giới]]
[[war:Kaagi han katawhan]]
[[yi:וועלט היסטאריע]]
[[zh:世界歷史]]
[[zh-yue:世界史]]
[[he:היסטוריה עולמית]]
