'''Kiaklikizim''' (frah Griik ''καθολικισμός'', ''katholikismos'', "yunivoersal dakchrin") an ihajitaival faam, Kiaklik, yuuz az braad toerm fi diskraib spisifik chadishan ina di Kristian choch ina tialaji, dakchrin, litaji, etix, ah pirichualiti.

"Kiaklikizim" ah "Kiaklik" ina disya sens refa tu di praktis a difrah-difrah Kristian choch. Disya sens afi distingguish frah di yuus a demya wod fi refa tu di Kiaklik Choch, daa we ina ful komyuunian wid di Uoli Sii a Ruom,[1] azwel di Iistan Aatadax Choch (kamanli kaal di "Aatadax Choch"), ah di chochdem ina di Angglikan Komyuunian we wuola dem kansida dehself widin di yunivoersal ah apastalik choch.

Ina di sens fi hindikiet istarikal kantinyuiti a fiet ah praktis frah di fos mileniom, di toerm "kiaklik" implai bai nof adaels istarik choch we kliem se dem a di "ier a di apastalik fiet".[2] Demaya kansida dehself az kiaklik, a-tiich se di toerm "dizigniet di istarik, aatadax mienschriim a Kristianiti uufa dakchrin eh-difain bai di hikiumenikal kongsldem ah kriid" ah az soch, muos Rifaama "apiil tu dis kiaklik chadishan ah biliiv se deh eh-de ina kantinyuiti widi."[3]

Widin di Angglikan komiunian, di Axfad Muuvment eh-promuot Angglo-Kiaklikizim, we eh-riemfasaiz di impuotans a dakchrin laka di Riil Prezans a Krais ina di Yuukaris, ah apastalik sokseshan.[4][5]

Di Ruoman Kiaklik Choch tiich se dat Pratistant choch a no riili riil choch az deh no gat no apastalik chadishan a aadinieshan, ah dierfuo, no gat no valid Yuukaris, nar deh no de ina ful komiunian wid di soksesa a Sin Piita, di Puop. Ousomeba idu rekanaiz se deh shier di apastalik chadishan a di hIistan Aatadax Choch. Wails imentien se aal salvieshan kom chuu di choch, dis lef skuop fi di salvieshan a hadaels Kristian wid impoerfek komiunian wid di Ruoman Kiaklik Choch, dat a di Pratistantdem.[6]

[[Category:Kiaklikizim]]
