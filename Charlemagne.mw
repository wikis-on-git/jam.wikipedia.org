{{Nesiseri aatikl}}
[[File:Charlemagne denier Mayence 812 814.jpg|300px|right|thumb|Charlemagne]]

'''Charlemagne''' wehna di king a di Frank piipl fram 768 tu di taim wen im ded. Im manij fi expan di Frangkish kindom dem tu wan Frangkish empaiya. We inkluud muos a Westan an Senchral [[Yuurop]]. Juurin im rien, im kangka Itali an get Kroun az Imperator Augustus bai [[Puop]] Leo III pan di 25t a Disemba 800 az di raival a di Byzantiin Empaiya ina Kanstantinuopl. Wi asuosiet im ruul wid di Carolingian Renasaans, wan rivaival a aat, rilijan, an kolcha chuu di miidiom a di Kyaklik Choch. Chuu im farin kangkwes an intornal rifaam dem, Charlemagne elp fi difain Westan Yuurop an di Migl Iej. Im get di taikl Charles I ina di riinal lis a [[Frans]], [[Jormani]], an di Uoli Ruoman Empaiya. Im a  di son a King Pippin di Short an Bertrada a Laon, im get di puos afta im faada ded an ruul di plies wid im breda Carloman I. Im neva grii gud wid Charlemagne, bot waar neva brok chuu Carloman ded sodn ina 711. Charlemagne kyari aan di palisi dem we im faada wehn staat, tuwaadz di piepasi az di protekta. Im tek we powa fram di Lombard famili ina [[Itali]], an wiej waar pan di Saracens, uu yuuz tu chobl chobl im empaiya fram [[Spien]]. A wehn ina wan a dem waar ya we Charlemagne expiiriens di wos biit op ina im laif, a di Bakl a Roncesvalles (778) we wi memba ina di Sand a Roland. Im kyampien gens di piipl tu di iis, espeshali di Saxon dem, an afta wan lang waar put dem aanda fi im govament. Im fuos dem fi kanvort tu Kristiyaniti, an intigriet de mina im empaiya fi piev wie fi die Ottonian dainasti we kum op lieta. Tide, im binuon az di faada a di French an Jorman manaaki dem, an tu az di faada a Yuurop: Di empaiya we im ron yuunifai muos a Westan Yuurop fi di fos taim sins di Ruoman empaiya, an di Carolingian renasaans enkorij di faamieshan a wan kaman Yuuropian aidentiti.

[[Category:Piipl]]
