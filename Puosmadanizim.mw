{{Nesiseri aatikl}}
'''Puosmadanizim''' a liet-20t-senchri muuvment ina di [[aat]]s, [[aachitecha]], ah kritisizim we ena dipaacha frah [[madanizim]]. Puosmadanizim aatikiuliet se di wol ina stiet a popetyual inkompliitnis ah poermanent anrizalv. Puosmadanizim promuot di nuoshan a pluuralizim; se a nof wie fi nuo, ah nof chuut tu a fak. Frah puosmadan pospektiv [[nalij]] aatikiuliet frah pospektiv, wid di wuola di ansoertnti, kamplexiti ah paradax. So nalij rilieshanal ah aal rialiti wiiv pah luokal lingguistik luum. Puosmadanizim ingkluud skeptikal intoerpritieshan a [[kolcha]], [[lichicha]], aat, [[filasafi]], [[ischri]], [[ikanamix]], aachitecha, [[fikshan]], ah litareri kritisizim. Imuotaim asuosiet wid dikanschrokshan ah puos-chrokcharalizim kaa iyuusij az a toerm gien signifikant papilariti sieh taim az twentiet-senchri puos-chrokcharal taat. Deh aplai di toerm puosmadanizim tu banz a muuvment, mienli ina aat, [[myuuzik]], ah lichicha, we eh-riak gens tendensi ina madanizim, ah deh tipikali maak bai rivaival a istarikal eliment ah tekniik.

[[Category:Aat]]
