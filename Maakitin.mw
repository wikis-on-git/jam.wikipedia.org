{{Nesiseri aatikl}}
'''Maakitin''' a waidli yuuz toerm fi diskraib di miinz a komiunikieshan bitwiin di [[kompini]] ah di kansyuuma aadians. Maakitin a di adaptieshan a di komoershal aktiviti ah yuus a instityuushan bai di aaganizieshan wid di poerpos fi injuus biyeviaral chienj pah shaat-toerm ar poerminent biesis<ref>Gordon, Ross. "Critical social marketing: definition, application and domain."''Journal of Social Marketing'' 1.2 (2011): 82-99.</ref>. Di Amoerkan Maakitin Asosieshan muos riisantli difain Maakitin az "di aktiviti, set a instityuushan, ah pruoses fi kriet, komiunikiet, diliva, ah exchienj aafarin we ab valiu fi kostamaz, klayant, paadna, ah sasayati at laaj"<ref>{{cite web |url=https://www.ama.org/AboutAMA/Pages/Definition-of-Marketing.aspx|title=Definition of Marketing|author=<!--Staff writer(s); no by-line.--> |date=2013-08-15 |website= |publisher=American marketing Association |access-date=2015-12-05 |quote=}}</ref>.

Di tekniik yuuz ina maakitin ingkluud fi chuuz [[taagit maakit]] chuu maakit analisis ah [[maakit segmentieshan]], azwel fi andastan metad a influens pah di [[kansyuuma biyevia]].

Fran a sasayatal paint a vyuu maakitin provaid di lingk bitwiin sasayati matiirial rikwayament ah [[ikanamik]] patan a rispans. Dis wie maakitin satisfai demaya niid ah waant chuu di divelopment a exchienj pruoses ah chuu bil lang-toerm rilieshanship.

Ina di kies a nanprafit aaganizieshan maakitin, di iem a fi ingkriis di dilivri a iitos mechiz bout di aaganizieshan saabis tu di aplikebl aadians. Gobament noftaim implai maakitin fi komiunikiet mechiz wid suoshal poerpos, laka poblik elt ar siefiti mechiz, tu sitizn.

== Refrans ==
<references/>

[[Category:Maakitin]]
