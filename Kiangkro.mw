[[File:Turkey vulture profile.jpg|300px|right|thumb|Kiangkro<br>''Cathartes aura'']]

Di bod we dehn kaal John crow (''h''Ingglish) ina [[Jumieka|Jumieka]], a no kruo - a volcha. Wa som piipl nuo az kiangkro, ar jangkro (miizolek),  refa tu ''Cathartes aura'' (sayantifik niem), ar ''turkey vulture'' (kaman niem). Disya [[Spiishi|spiishiz]] a wahn Nyuu Wol [[Volcha|volcha]], wid dischribyuushan uoba nof a kantinental [[Yunaitid Stiet|Yunaitid Stiet]], [[Senchral Amorka|Senchral Amorka]], ahn [[Sout Amerika|Sout Amorka]] klier a [[Tierra del Fuego|Tierra del Fuego]] ahn di [[Faaklan Ailantdem|Faaklan Ailantdem]].  

Kiangkro a laaj, muosli blak bod wid red piil-ed ahn wing-span bout tuu [[Miita|miita]]. Yu kyahn si dem ai-ai op ina di skai a raid di tormal korant ar pich wid dehn wingdem chrechout fi son dem. Wans ina wail yu mait fain wahn wait wan dehn kaal di paasn. Dehn ''h''iit kiarian and dehn se di paasn afi kom bles di kaakas fos elp ihnself to di chaisis paat, den dehn ada wandem kiahn niam. Fi di saabis isaab fi kliinop kiarian dehn rekanaiz a Jumieka bai di fak se dehn protek bai laa.

Iibn so nof smadi no laik dem ahn dehn tek di niem kiangkro fi chries dehn wan aneda. 

Som abzorva se kiangkro get skiers chruu laas a abitat ahn paluushan.

<hr><br>{{Commons|Cathartes aura|Kiangkro}}

[[Category:!Main category]]
