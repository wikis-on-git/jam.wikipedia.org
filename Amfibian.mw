''h''Amfibian a ''h''ektotoermik, techrapad voertibret a di klaas Amfibia. Madan amfibian a haal Lisamfibia. Deh inabit wah waid varayati a abitat, wid muos spiishiz lib widin tireschrial, fosuorial, aabuorial ar freshwaata akuatik ikosistim. hAmfibian tipikali taat out az laava we lib ina waata, bot som spiishiz divelop biyeviaral adaptieshan fi baipaas dis. Di yong jinarali andago metamaafosis frah laava wid gil tu hadolt ier-briidin faam wid long. hAmfibian yuuz deh kin az sekanderi respirietari soerfis ah som sumaal tireschrial salamanda ah frag no gat no long ah rilai intayali pah deh kin. Deh syuupafishali simila tu reptail bot, tugiada wid mamal ah bod, reptail a hamnyuot ah no rikuaya no waata badi fi briid ina. Wid deh komplex riprodoktiv niid ah poermiebl kin, amfibian noftaim a ikolajikal indikieta; ina riisant deked jramatik diklain gwaan ina amfibian papilieshan fi nof spiishiz rong di gluob.
