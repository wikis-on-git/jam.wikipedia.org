'''''h''Amfibian''' a ''h''ektotoermik, techrapad [[voertibret]] a di klaas Amfibia. Madan amfibian a haal Lisamfibia. Deh inabit wah waid varayati a abitat, wid muos spiishiz lib widin tireschrial, fosuorial, aabuorial ar freshwaata akuatik ikosistim. hAmfibian muosataim taat out az [[laava]] we lib ina waata, bot som spiishiz divelop biyeviaral adaptieshan fi baipaas dis. Di yong muosataim go tru metamaafosis frah laava wid [[gil]], tu hadolt ier-briidin faam wid long. hAmfibian yuuz deh kin az aneda respirietari soerfis ah som sumaal tireschrial [[salamanda]] ah [[frag]] no gat no [[long]] ah rilai pah deh kin ebritaim. Deh syuupafishali fieba [[reptail]]; duo, alang wid [[mamal]] ah [[bod]], di reptail a hamnyuot ah no rikuaya no waata fi dem bret a ier. Wid deh komplex riprodoktiv niid ah poermiebl kin, amfibian noftaim a ikolajikal indikieta; ina riisant deked massiv diklain gwaan ina amfibian papilieshan fi nof spiishiz rong di gluob.

[[Category:Zuulaji]]
