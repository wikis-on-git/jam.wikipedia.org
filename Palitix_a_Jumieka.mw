'''Palitix ina Jumieka''' tek plies ina di friemwok a riprizentitiv paalimenchri dimokratik kanstityuushanal manaaki. Di 1962 Kanstityuushan a Jumieka extablish wah paalimenchri sistim wid palitikal ah liigal chadishan we kluosli fala demde a di Yunaitid Kindom. Az di ed a stiet, Kwiin Ilizibet II - pah di advais a di Praim Minista a Jumieka - apaint wah gobna-jinaral az ar riprizentitiv ina Jumieka. Di gobna-jinaral ab muosli serimuonial ruol. Jumieka kanstityuut wah indipendant Kamanwelt relm. Di Kanstityuushan ves egzekiutiv powa ina di kiabinet, we liid bai di Praim Minista. Egzekiutiv powa exasaiz bai di gobament. Lejislietiv powa ves buot ina di gobament ah ina di Paaliment a Jumieka. Wah baipaatizan jaint komitii a di Jumiekan lejisliecha jraafop Jumieka korant Kanstityuushan ina 1962. Datde Kanstityuushan kom ina fuos wid di Jumieka Indipendans Ak, 1962 a di Paaliment a di Yunaitid Kindom, we gi Jumieka palitikal indipendans. Kanstityuushanal siefgyaad ingkluud friidam a spiich, friidam a di pres, friidom a woership, friidam a muuvment, ah friidam a asosieshan. Di judisheri apariet indipendant frah di egzekiutiv ah di lejisliecha, wid jurispruudens bies pah Ingglish kaman laa.

{{Jumieka}}

[[Category:Palitix a Jumieka]]
