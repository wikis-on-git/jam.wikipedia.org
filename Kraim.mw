{{Nesiseri aatikl}}
[[File:Pierre-Paul Prud'hon - Justice and Divine Vengeance Pursuing Crime.JPG|thumb|''[[Dike (mitalaji)|Jostis]] ah [[Nemisis (mitalaji)|Divain Venjans]] a-poersyuu Kraim'' ([[Pier-Paal Pruudoh (Pierre-Paul Prud'hon)]], [[ail-pah-kianvas]], 1808).]]

Ina aadneri languij, di toerm '''kraim''' dinuot anlaaful ak ponishebl bai a [[Gobament|stiet]].<ref name="oed">{{cite book |title=Oxford English Dictionary Second Edition on CD-ROM |year=2009 |publisher=Oxford University Press |location=Oxford |chapter=Crime}}</ref> Di toerm "kraim", ina madan [[kriminal laa]], no ab no simpl ah yunivoersal axep difinishan,<ref name="Farmer">Farmer, Lindsay: "Crime, definitions of", in Cane and Conoghan (editors), ''[[The New Oxford Companion to Law]]'', Oxford University Press, 2008 (ISBN 978-0-19-929054-3), page 263 ([https://books.google.com/books?id=xjo5AQAAIAAJ Google Books]).</ref> duo [[statyuuteri]] definishan eh-provaid fi soertn poerpos.<ref>Ina di Yunaitid Kindom, fi instans, di definishan provaid bai sekshan 243(2) a di [[Trade Union and Labour Relations (Consolidation) Act 1992]] ah bai di Shedyuul tu di [[Prevention of Crimes Act 1871]].</ref> Di muos papiula vyuu a se kraim a [[Kiatigari a biin|kiatigari]] kriet bai [[laa]]; ina ada wod, sinting a kraim ef idiklier az soch bai di relivant ah aplikebl laa.<ref name="Farmer"/> Wan propuoz difinishan a se kraim ar '''ofens''' (ar '''kriminal ofens''') a wah ak aamful no onggl tu wan ar muo indivijual bot azwel tu di komiuniti, sasayati ar di stiet ("poblik [[rang]]"). Soch ak fabid ah ponishebl bai laa.<ref name="oed"/><ref name="oxdic">{{cite book |title=Oxford Dictionary of Law |year=2003 |publisher=Oxford University Press |location=Oxford |isbn=0198607563 |author=Elizabeth A. Martin |edition=7}}</ref>

Di nuoshan se ak laka [[moerda]], [[riep]] ah [[tiifri]] afi proibit egzis wolwaid.<ref name="bbc">{{cite news |last=Easton |first=Mark |title=What is crime? |url=http://www.bbc.co.uk/blogs/thereporters/markeaston/2010/06/what_is_crime.html |accessdate=10 June 2013 |newspaper=BBC News |date=17 June 2010}}</ref> Wa prizakli a kriminal ofens difain bai [[kriminal laa]] ina iich [[konchri]]. Wails nof ab wah kiatalag a kraim kaal di [[kriminal kuod]], ina som [[Kaman laa (liigal sistim)|kaman laa]] konchri no soch kampriensiv statyuut no egzis.
 
Di stiet ([[gobament]]) ab di powa fi sivierli rischrik smadi [[libati]] ef deh komit kraim. Ina [[Kantempri sasayati|madan sasayati]], deh ab [[Kriminal prosiija|prosiija]] tu we investigieshan ah [[chrayal]] afi adier. Ef deh fain [[Gilt (laa)|gilti]], di ofenda kiah [[Sentans (laa)|sentans]] tu a faam a reparieshan laka [[komiuniti sentans]], ar, dipen pah di niecha a deh ofens, fi andago [[impriznment]], [[laif impriznment]] ar, ina som [[juurisdikshan]], [[Kiapital ponishment|exikyuushan]].

Yuujali, fi bi klasifai az kraim, di "ak fi du sinting kriminal" (''[[actus reus]]'') mos –&nbsp;wid [[Schrik layabiliti|soertn exepshan]]&nbsp;– akompini bai di "intenshan fi du sinting kriminal" (''[[mens rea]]'').<ref name="oxdic"/>

Wails ebri kraim vayaliet di laa, a no ebri vayalieshan a di laa kount az kraim. Briich a [[praivit laa]] ([[taut]] ah [[briich a kanhrak|briich a kanchrak]]) no aatamatikali ponish bai di stiet, bot kiah bi infuos chuu [[sivl prosiija]].

== Refrans ==
<references/>

[[Category:Laa]]
