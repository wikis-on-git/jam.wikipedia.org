[[File:Tea leaves steeping in a zhong ƒçaj 05.jpg|200px|thumb|[[Uulung tii|Uulung tii]] a-infyuuz ina ''gaiwan'']]

'''Tii''' a aromatik [[Brebrij|brebrij]] kamanli pripier bai puor at ar bwailin waata uoba kior liif a di ''[[Camellia sinensis|Camellia sinensis]]'', wah [[Evagriin|evagriin]] [[Shrob|shrob]] nietiv tu [[Ieja|Ieja]].<ref>Laura C. Martin, ''Tea: The Drink that Changed the World'', Tuttle Publishing, 2007, ISBN 0-8048-3724-4 [https://books.google.com/books?id=DJ2j_bX6WTUC&pg=PA8#v=onepage&q&f=false], p. 8</ref> Afta waata, a di muos waidli kansyuum jingk ina di wol.<ref name="Macfarlane">Alan Macfarlane, Iris Macfarlane ''The Empire of Tea'', The Overlook Press, ISBN 1-58567-493-1 p. 32 2004</ref> A nof difrah taip a tii; soh tii, laka Daajiilin ah Chaini griin, ab a kuulin, bichrish, ah astrinjent flieva,<ref name="ody">Penelope Ody, ''Complete Guide to Medicinal Herbs'' Dorling Kindersley Publishing, New York, NY, 2000, p. 48 ISBN 0-7894-6785-2 </ref> wails adawandem ab vaasli difrah pruofail we ingkluud swiit, noti, fluoral ar graasi nuot.

Ina [[Jumiekan Kryuol|Jumiekan langwij]] di wod ''tii'' kiah refa tu ''h''eni at brebrij, fi egzampl, [[Kuoko|koko]], [[Kaafi|kaafi]], [[Chaaklit|chaaklit]], [[Mint|mint]], [[Ganja|ganja]] ar [[Oerbal infyuujan|bush]] tii. Iibm braat mek wid fish niem fish tii. <ref name=Cassidy>Frederic G. Cassidy ''Dictionary of Jamaican English'', Cambridge University Press, 2nd Edition, 2009, p.180 ISBN 978-0521118408</ref><ref name=Chang>Larry Chang, ''Biesik Jumiekan: Introduction to Jamaican Language'', Chuu Wod, Washington DC, 2014, p. 231 ISBN 978-0-9773391-8-1</ref> Tii kiah aalso refa tu di fos miil fi di die.<ref name=Chang />

==Refrans==
<references/>

{{Commons|Tea|Tii}}

[[Category:!Main category]]
[[Category:Niamin ahn jingx]]
